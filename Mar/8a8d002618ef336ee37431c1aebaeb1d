ZIMKHALELE umshushisi namaphoyisa amabili ngamacala okukhwabanisa. Umshushisi nalawa maphoyisa baboshwe ngesigameko esenzeka ngo-Agasti 2016, eNkantolo yeMantshi eseHlanganani, ngaseBulwer. Ngokusho kwamaHawks, KwaZulu-Natal abasolwa bagwazisa umuntu owayeboshiwe, wagcina ededelwe ngaphandle kokuba icala liqulwe. Okhulumela ama-Hawks, uCaptain Simphiwe Mhlongo uthe laba bazobhekana namacala amabili. Abasolwa abathathu abaneminyaka engu-33, 42 no-43 bazobhekana namacala okukhwabanisa nokuphazamisa ukusebenza komthetho. Bazovela enkantolo eHlanganani namuhla, kusho uMhlongo.