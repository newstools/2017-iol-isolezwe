IDLULE nemphefumulo yabantu abangu-9 kwalimala abangu-11 ingozi yetekisi enyantisa igazi eyenzeke eWalkerville, eGoli, namhlanje ekuseni. Ngokuka Chris Botha, okhulumela abezimo eziphuthumayo iNetcare911, le ngozi yenzeke emgwaqeni u-Old Vereening Road (R82) eWalkerville, eseningizimu neGoli.&nbsp;&quot;Umbiko wengozi ukhomba ukuthi itekisi iphaphalazile yayoshaya usimende lapho okuma khona amabhasi. Imbangela yayo kwamanje ayikacaci kodwa konke kuzophenywa amaphoyisa,&quot; kusho uBotha.&nbsp;&quot;Abezimo eziphuthumayo bafike endaweni yenhlekelele itekisi isihlukene phakathi, izicucu zayo kanye nabagibeli abebelimele bebesaphazeke yonke indawo. Emva kokuhlanganiswa kwabebelimele, kutholakale ukuthi abangu-9 bashonele kuyo le ngozi. Ababili basesimweni esibucayi,&quot; kuqhuba yena.&nbsp;UBotha uqhube waveza ukuthi abezimo eziphuthumayo bakhulumile nomshayeli wetekisi oveze ukuthi itekisi iphaphalaze emva kokuthi kade evika imoto ebingaphambi kwakhe wabe esehluleka ukuyilawula.&nbsp;-The Star