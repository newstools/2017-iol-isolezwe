USINDE ngokulambisa umdlali weMamelodi Sundowns, uKhama Billiat, okhonjwe ngesibhamu waphucwa iwashi nesikhwama semali.Lezi zindaba Isolezwe lizizwe ngoThulani Thuswa wezokuxhumana kuBafana Ba Style. . Ngonyaka odlule uBilliat ufakwe ohlwini lwabadlali abavelele e-Afrika kwabayibamba kumaligi ase-Afrika. UBilliat uhlala eduze kwegaraji likaphethroli. Izolo ebusuku (ngoMsombuluko) ubebukela ibhola wabe esethi shwi egaraji eyothenga ikhadi likagesi nokunye. Izigebengu zithushuke zamkhomba ngesibhamu zathatha isikhwama sakhe semali newashi. Angikamboni kodwa ngikhulumile naye wathi akalimalanga. Njengoba wazi namuhla (esho izolo) sinomdlalo ngakho angikwazi ukuqinisekisa ukuthi ulivulile yini icala noma cha, kusho uThuswa.UBilliat uzinze eGoli. Izolo ubengadlali ngoba usanda kuthinteka onyaweni.