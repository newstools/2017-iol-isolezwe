ABESIFAZANE abasheshe bazitike ngocansi bebancane, bakhula babe yiziphingi ngisho sebeshadile. Lokhu kuvezwe wucwaningo lwakamuva olwenziwe emazweni awu-11 okukhona kuwona neNingizimu Afrika. Ngokwalolu cwaningo, abesifazane bakuleli baqala ukuzitika ngocansi beneminyaka ewu-18 nangaphansi.ENingizimu Afrika khona kuvela ukuthi empeleni * -45% wabesifazane uqala ukukhanukela ucansi kusukela uneminyaka ewu-12 kuya kwewu-14 ngokusho kwabo ngenkathi bebuzwa ngalokhu. Okuhle ukuthi noma kunjalo bayazama ukuzibamba baze baqale ukuzihlanganisa nocansi sebeneminyaka ewu-15, abanye balinde baze babe no-16 njengokusho kocwaningo.Kuvela nokuthi laba besifazane ngisho bangaba sebudlelwaneni besikhathi eside kangakanani, uma nje beqale bebancane kanje, bayaphinga. Lolu ucwaningo lwenziwe abeVictoria Milan okuyinkundla yezokuxhumana kwabesilisa nabesifazane abasuke befuna ophathina abazophinga nabo kwi-internet. IVictoria Milan selokhu yasungulwa ngo-2010 iya ngokukhula njengoba ebalelwa ku-33 amazwe anabantu abayingxenye yayo. Isetshenziswa abantu abangaphezulu kuka-5 million. Umsunguli weVictoria Milan uSigued Vedal uthi iningi labesifazane baseNingizimu Africa elijoyine le nkundla liveze ukuthi liqala ukuzithokizisa ngokocansi lineminyaka emincane kakhulu. Babalelwa ku-5 407 abesifazane ababe yingxenye yalolu cwaningo okuvele kulo lokhu. UVedal uthi lokhu kuqala ngokuthi owesifazane azibone emuhle, ethandeka futhi enemizwa yezothando. Uma eseqala enza izinto ezihambisana nemizwa yakhe uyaqala nokuzibandakaya nezocansi nokwenza basheshe balale nabesilisa bebancane. Bakhula sebeyazi kahle into abayifunayo, ngakho uma abantu babo bengabathokozisi ngendlela abayilindele bayaqala bayofuna ukweneliseka kwabanye abantu, kusho uVedal. Nakwamanye amazwe kuvela into ecishe ifane neyaseNingizimu Afrika. ISweden, Denmark, Spain, Norway, Belgium, Finland, Ireland, Netherlands, United States nePoland babhekene nenselelo efanayo yabesifazane abasheshe bazitike ngocansi. Leli phephandaba like lathi ukukhuluma nabesifazane abahlala ezindaweni ezehlukene ukuthola ukuthi ngabe lolu cwaningo lushaya khona yini. UNksz Pretty Skhakhane waseNquthu oyingoduso uthi waqala ucansi eneminyaka ewu-16 ngoba wayesekulungele futhi emthanda nowesilisa alala naye. Ngakhulelwa ngiqala ngqa ukwenza ucansi kodwa angikaze ngizisole ngokulala naye. Ngangibeke wonke amathemba ami kuye kodwa ngokukhula sahlukana. Ngiganile kodwa futhi nginawo amanye amasoka ngoba angithokozisa kangcono ocansini kunomyeni wami. Kodwa lokhu akusho ukuthi angimthandi, kuphela nje kumele anyuse amasokisi, kusho uNksz Skhakhane. Omunye wesifazane uveze ukuthi noma ukushesha uzibandakanye nocansi akuyona inkinga kodwa ukulala nomuntu ongakufanele okugcina kubanga izinkinga. UNksz Bongi Gumede waseMlaza yena waqala lo mkhuba wabantu abadala eno-17. Akaze azisole ngesinqumo sakhe kodwa unakho ukungabaza isoka lakhe leminyaka. Into eyenza ngibuye ngiqome ukuthi akaphapheme ekamelweni uma sizithokozisa ngocansi. Ukuba sothandweni usemncane kwenza uthathe izinqumo ngomuntu ongafanele. Ukuba kuyashintshwa ngabe nginikela ngobuntombi bami komunye ongangithokozisa kangcono ocansini, kusho uNksz Gumede.