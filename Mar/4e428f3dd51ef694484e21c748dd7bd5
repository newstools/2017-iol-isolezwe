KUBOSHWE abane ngokubulawa kowesifazane oneminyaka engu-67 obethunjwe ngoLwesihlanu olwedlule. Okhulumela amaphoyisa KwaZulu-Natal, uColonel Thembeka Mbhele uthe amaphoyisa akwaNdengezi nawophiko lweK9 abophe abasolwa KwaNdengezi. Lo wesifazane kuthiwa kwabika indodakazi yakhe ngokulahleka kwakhe esiteshini eBhekithemba. Uphenyo lwamaphoyisa luwaholele kule ndawo emuva kokuthi kubonwe imoto yakhe inamadoda amane ngaphakathi. Amaphoyisa kuthiwa ajahe imoto, yagingqika, abasolwa baboshwa. Ngesikhathi amaphoyisa ephosa ngemibuzo abasolwa athole ukuthi isidumbu silahlwe endaweni yokulahla udoti KwaNdengezi. Sitholwe sinomaka bokuklinywa. Imbangela yokubulawa kwakhe ibingakaziwa. Kuphenywa icala lokubulala. Abasolwa babekwe icala lokubulala nokuthumba kanti bazovela enkantolo maduze.&nbsp;