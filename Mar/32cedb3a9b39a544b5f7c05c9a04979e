IKHABHINETHI izokuba nomhlangano oyisipesheli ngesonto elizayo wokuxazulula isidididi esesiqubukile mayelana nokuholelwa kwezigidi zabantu imali yabo yezibonelelo, nguhulumeni.Lo mhlangano uzoqhamuka nesixazululo sokuthi kuzokwenzekani ngenyanga ezayo njengoba abantu abahola le mali kuzomele baholelwe.OnguNgqongqoshe ehhovisi likamengameli wezwe, uMnuz Jeff Radebe, utshele abezindaba ephalamende izolo ukuthi umhlangano ababe nawo njengekhabhinethi, banqume ukuthi lolu daba lufakelwe izibuko ngesonto elizayo.Uthe uyabona ukuthi abantu baseNingizimu Afrika bakhathazekile ngalo, yingakho befuna ukulucacisa ukuze kudlulwe kulona.NgokukaRadebe, zonke izinhlangothi ezithintekayo zizoba yingxenye yalo mhlangano abazokuba nawo. Mayelana nodaba lweSassa ngiyethemba ukuthi sonke sikhathazekile ngalo njengoba iphini likamengameli * (Mnuz Cyril Ramaphosa) likucacisile ngenkathi liphendula imibuzo ephalamende, kusho uRadebe. Njengohulumeni, sizibophezele ekwenzeni isiqiniseko sokuthi kuqambe kufika * -Ephreli, * -17million wabantu abathola izibonelelo, bayawuthola ngaphandle kwenkinga, kuchaza yena.Uthe lolu wudaba olubucayi oludinga ukuxaxululwa ngokushesha.