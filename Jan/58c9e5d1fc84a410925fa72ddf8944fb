ATHOLE ukugxekwa okukhulu ezinkundleni zokuxhumana izolo amalungu e-ANC ashuthe iziliphi zawo zotshwala kukhona nesikaR125 000, obebuphuzwa emgubhweni kaKhongolose e-Orlando Stadium ngoMgqibelo. Lapha i-ANC ibigubha iminyaka engu-105, yasungulwa lapho uMengameli Jacob Zuma ethule khona inkulumo yakhe iJanuwari 8 statement. Ngaphandle kwalesi siliphi sikaR125 000, kukhona nezinye esikaR98 000 nesika76 1991.Kwesinye salezi ziliphi, esikaR76 191, kuvela ukuthi umthengi usebenzise le mali ethenga utshwala obubizayo endaweni yokungcebelea iSakhunzi ekuVilakazi Street eGoli. U-Vilakazi Street iyindawo yokungcebeleka njengoba kuwo kukhona nomuzi kalowo owayenguMengameli wokuqala wentando yeningi uDkt Nelson Mandela.&nbsp;U-Zakhele ubuze ukuthi kungani kushuthwe isithombe sesiliphi.&quot;Kanti banjani abantu bethu?&quot; kubuza uKings.UKwazi uthe abantu bethu bebengenalutho isikhathi eside bejabulela ukuba no-10 cents.UNtombela uthe ubulima.&quot;Ukufaka lesi siliphi kuyinkinga sengathi hlampe bekuthengelwa utshwala labo abebehanjiswa ngamabhasi bevela kwizifundazwe ezahlukene beze kwi-rally yokugubha iminyaka engu-105, umbutho wasungulwa, ngiyazisholo nje,&quot; kusho u-Andile.Uthe oweta bayadukisa.&quot;Lokhu akukho mayelana nemali ekwisiliphi kodwa kumayelana nesasasa elisukule ngokufakwa kwaso, njengoba sazi ukuthi abantu abaningi abanako ukudla lokhu kuhambisa umyalezo ongemuhle,&quot; kuqhuba u-Andile.UKwazi uthe kwezinye izikhathi amaqembu aphikisayo ayazifaka izinto zalolu hlobo ezinkundleni zokuxhumana ngenhloso yokuveza ukumoshwa kwemali.Yize abaningi besigxekile lesi senzo ikhona ingcosana encomile noFloyd othe le nsizwa uyachoma ayizile ukuzofutha amakokoroshe.Kwenzeka lesi sigameko nje, i-ANC yenza isicelo sokuba kwelulwa amahora okudayisa utshwala ezindaweni zokucima ukoma ngosuku ebibamba ngalo umgubo wayo.Inkantolo yasivuma isicelo se-ANC kodwa yabuye yashaya ungqimphothwe yasichitha ngemuva kwemvunge emphakathini.Okhulumela i-ANC kuzwelonke uMnuz Zizi Kodwa uthe ngeke baze baphawule ngento abangayazi wathi akufunwe umnikazi wendaba azikhulumele.&nbsp;