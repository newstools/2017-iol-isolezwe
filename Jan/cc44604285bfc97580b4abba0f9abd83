INXUSA lenhlangano esiza abantu ukuthi bagweme ukuzibulala, i-International Suicidal Prevention for People, uMnuz Nkululeko Khanyi, lisihlabe lasihlikiza isenzo sokufaka izithombe ezinkundleni zokuxhumana bese benza sengathi bafile. Abantu abaningi kule mpelasonto babonakale befaka izithombe zabo belingisa abantu abafile ngaphansi kwe-hashtag ethi #deadpose. INXUSA lenhlangano esiza abantu ukuthi bagweme ukuzibulala, i-International Suicidal Prevention for People, uMnuz Nkululeko Khanyi, lisihlabe lasihlikiza isenzo sokufaka izithombe ezinkundleni zokuxhumana bese benza sengathi bafile. Abantu abaningi kule mpelasonto babonakale befaka izithombe zabo belingisa abantu abafile ngaphansi kwe-hashtag ethi #deadpose. Probably they heard that Van Damme is coming to SA and they came up with this #deadpose thing TF pic.twitter.com/NMcbzXCkOAProbably they heard that Van Damme is coming to SA and they came up with this #deadpose thing TF pic.twitter.com/NMcbzXCkOA Sinoxolo Bidie (@Snowy_Snono) January 8, 2017</blockquote> Engxongxweni neSolezwe ngalesi senzo, uKhanyi unxuse intsha ukuthi ingazami ukubukwa ngezinto ezingathikameza umphefumulo wabanye. &quot;Lesi senzo kumele siyekwe ngoba ukuzibulala kwabantu yinto eyenzeka ngempela. Ukuzibulala kwenzeka kakhulu uma kuqala unyaka, kusanda kuphuma imiphumela kaGrade 12. Akusona isikhathi sokuthi ukuzibulala kwabantu kuphendulwe ihlaya. Ngaphandle nje kokuzibulala kwabantu, abantu bayabulawa nsuku zonke kuleli, akuyona into yokuhlekwa noma yokuzama ukubukwa ngayo,&quot; usho kanje. UKhanyi ubene-DVD enesihloko esithi &quot;Nkululeko Khanyi Chapter 1&quot; lapho esuke ekhuluma khona ngempilo yakhe njengomuntu oseke wazama ukuzibulala kabili. Phakathi kwezithombe ezifakwe abantu ezinkundleni zokuxhumana, abanye bavela bezilengisa ngezindwangu, abanye benza engathi bagengcwe ngenkemba, kanti abanye basuke besemgqomeni. #deadpose pic.twitter.com/S3pTvTO7q4#deadpose pic.twitter.com/S3pTvTO7q4 H L O G I (@OfficialHlogi) January 7, 2017</blockquote> &quot;Ukuzibulala kwabantu yinto ebucayi kakhulu. Uma umuntu ekhombisa izimpawu zokufuna ukuzibulala usuke efuna ukunakwa ngento ethize engamuhambeli kahle, ngakho asikwazi ukugiya ngethambo labanye abantu ngoba nakhu sithi sifuna ukubukwa noma ukuhlekisa,&quot; kuqhuba yena. UKhanyi ungomunye wabantu abasebenzisana kakhulu neminyango kahulumeni ehlukahlukene kuleli ukugqugquzela abafundi nabantu emphakathini ukuthi bangazibulali.&nbsp; Abasenkingeni yokufikelwa umcabango wokuzibulala bangaxhumana nalezi zinombolo ngezansi: South African Depression and Anxiety Group (Sadag) 011 234 4837Sadag suicide emergencies 0800 567 567South African Federation for Mental Health 011 781 1852