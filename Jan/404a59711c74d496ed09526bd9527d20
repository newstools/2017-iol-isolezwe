UNGQONGQOSHE wezangaPhandle eChad, uMnuz Moussa Faki Mahamat useqokelwe esikhundleni sokuba uSihlalo weKhomishini ye-African Union (AU).UMahamat oqinisekiswe njengoSihlalo omusha izolo ntambama, ungena esikhundleni sikaDkt Nkosazana Dlamini Zuma walapha eNingizimu Afrika.Ukuqokwa kwakhe kuthathwa njengempumelelo enkulu e-Afrika. UMahamat ubesekwa amazwe amaningi ngenxa yombono wakhe ocacile ngezwekazi ekulibumbeni nokuthi likwazi ukuzimela, kusho umhlaziyi wezepolitiki uDkt Siphamandla Zondi.UZondi uthe amazwe aseNingizimu ne-Afrika abenesifiso sokuthatha elinye ihlandla kodwa ashaywa ukuthi afake umuntu ohlulwe ukukhankasa.Imbangi enkulu kaMahamat bekuwuNkk Amina Mohamed waseKenya onguNgqongqoshe wezangaPhandle ezweni lakhe.