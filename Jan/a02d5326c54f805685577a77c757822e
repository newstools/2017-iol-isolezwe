INJINGA edume umhlaba wonke, uBill Gates uthe umdlalo wethelevishini oyintandokazi kubabukeli eNingizimu Afrika, iRhythm City, iwona awuthanda ukudlula yonke.&nbsp;Lo mdlalo ovela ku e.tv phakathi nesonto ukeliswe endaweni yesihlanu ohlwini lwezinto ezinhlanu uGates athe zimnikeza ithemba ngezwekazi lase-Afrika kwi-website yakhe.&nbsp;Ngaphansi kwesihloko esithi 'My Favourite Soap Opera', uGates uthe lo mdlalo uveza isithombe esiyiso ngokuthi iNingizimu Afrika isizuze okungakanani kusukela ezikhathini zobandlululo.&nbsp; &quot;Ngesithi ngiseNingizimu Afrika, ngihambele i-International AIDS Conference, ngabona umdlalo wethelevishini owangihlaba umxhwele ngobunye ubusuku. Lo mdlalo ubizwa ngeRhythm City, ungomunye wemidlalo ehamba phambili kuleliya lizwe,&quot; kuchaza uGates ongumsunguli weMicrosoft.&nbsp; &quot;Okuqaphelekile ngawo ukuthi unabalingisi abasuke bekhuluma ngezilimi ezine zaseNingizimu Afrika, IsiXhosa, IsiZulu, IsiNgisi ne-Afrikaans, kanti ugxile kakhulu kubantu abasuke bezama ukungena endimeni yomculo.&nbsp;Ezinye zezindatshana kulo mdlalo zinehaba kodwa uma uwunakisisa uyabona ukuthi ukuvezela ukuthi iNingizimu Afrika isizuze kangakanani selokhu kwaphela ingcindezelo.&quot; &quot;Ubona izimpilo zabantu bebhekene nezinkinga zamabhizinisi, ubudlelwano abakubo nokunye okuningi,&quot; kuphetha yena.&nbsp; Ngonyaka odlule uGates wayeyisikhulumi esiqavile kwi-14th Nelson Mandela Annual Lecture Series, ePitoli, waphinde wakhuluma nakwi-International HIV/Aids conference, eThekwini. Washiya elakuleli nesithembiso sokuthi uzonikela u-R72.6 billion e-Afrika emnyakeni emihlanu ezayo.&nbsp; Ungazibonela okubhalwe uBill Gates kwi-website yakhe ngezansi:https://www.gatesnotes.com/Development/Five-Reasons-I-am-Hopeful-about-Africa?WT.mc_id=20170110041351_AfricaTop5_BG-TW&amp;WT.tsrc=BGTW&amp;linkId=33194194