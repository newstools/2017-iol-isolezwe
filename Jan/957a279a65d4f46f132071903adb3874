I-AFRICAN National Congress isanethemba lokuthi uzokhula umnotho waseNingizimu Afrika noma ezomnotho zingahambi kahle emhlabeni jikelele.&nbsp;Lokhu kuvezwe uMengameli we-ANC, uJacob Zuma, ngeSonto ekhuluma e-Orlando Stadium, eSoweto kumgubho wale nhlangano weminyaka engu-105 yasungulwa.&nbsp;UZuma uveze ukuthi umnotho wakuleli udale amathuba amaningi emisebenzi, wahlisa izinga lokuhlupheka ngokunjalo nokungalingani kwabantu ngokomnotho kuleli, nakuba kube nezingqinamba ezininingi kwezomnotho emhlabeni kusukela ngo-2008.&nbsp; &quot;Njengezwe elihlangene nomnotho womhlaba wonke, nathi sithelwe amachaphazela ngokwenzekayo. Sehlile kakhulu isibalo sezinkampani ezifaka imali emazweni asathuthuka njengeNingizimu Afrika. Kwehlile nokuhwebelana phakathi kwamazwe. Nokho i-ANC inethemba lokuthi umnotho wakuleli uzokhula ngo-2.9% nonyaka,&quot; kusho uZuma. UZuma uthe i-ANC ilindele ukuthi senyuke isibalo somkhiqizo wakuleli nokwakhiwa kwamathuba omsebenzi. Uveze ukuthi bazoqapha ngeso lokhozi ukuqinisekisa ukuthi imiphakathi enezimayini iyazuza ngazo.&nbsp;&nbsp;African News Agency (ANA)