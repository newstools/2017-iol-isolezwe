NGONYAKA odlule sibhale ngohlelo lwentuthuko kamacaphunakusale waseThekwini uMnuz Vivian Reddy, i-Oceans Umhlanga, ka-R3.8 billion lapho ayemema khona umphakathi ukuthi uthenge amasheya ehhotela lomtakabani i-Radisson Blu ezoba kule ndawo yomtakabani.Kule nyanga amasheya e-Radisson Blu aqale ukudayiswa kanti ababefake izicelo bathunyelelwe ama-emails abazisa ukuthi izicelo zabo ziphumelele.UMnuz Brian Mpono onguMqondisi we-Oceans Hotel uthengoNovemba 30 kuya kuDisemba 22 abantu bamenywa ukuthi bafake izicelo zokuthenga amasheya, abazifaka bangaphezu kuka-40 000. Abantu bathunyelelwe ama-e-mails abazisa ukuthi izicelo zabo ziphumelele, kufanele babheke nakuma-spam mails ukubona imininingwane yesigaba esilandelayo. Baningi abantu abafuna amasheya ikakhulukazi intsha nabasebenzi abahola kancane. Amasheya aqala ku-R20 kanti uyakwazi ukuthenga aka-R1 000 kuya phezulu. Imininingwane itholakala ku-www.oceanshotelinvest.co.za, kusho uMpono.Uthe uma abantu sebethole i-email bangafonela ku-0861 100 914 noma ku-011 870 8230, uzobuzwa ukuthi ubhalisile, kucelwe i-DE number yakho ethunyelelwe kwi-e-mail yakho bese ucelwa nenombolo kamazisi.Uma wawucele ukuthenga amasheya ngenkampani noma i-trust uzothumela imininingwane yakhona, uma sekucelwa inombolo kamazisi.Unxuse abantu ukuthi bangalokothi banikeze noma ngubani imali kodwa bayifake ebhange bangene ngaphakathi ukuze uma ehlangabezana nenkinga kuzobonakala ukuthi yenzeke kuphi. Abantu asibabizeli ehhovisi futhi asiyiqoqi imali ngesandla, yonke into yenzeka ngekhompyutha uthole i-DE number yakho wedwa kanjalo neminye imininingwane. Uhlelo lokuthenga amasheya luqale ngoJanuwari 23 luzovalwa ngoMeyi 22. Asikugqugquzeli ukuthi abantu bazithele ngabandayo, balinde uMeyi ngoba baningi abafuna ukuthenga amasheya e-Radisson Blu, kusho uMpono.Uma umuntu esekhokhile uyakwazi ukuthumela ubufakazi ngefeksi ku-011 688 5210.Uthe imali okufanele ibe khona uma sekudayiswe amasheya ngu-R616 million kanti abazothenga amasheya bazothola inzuzo ka-8.6% kuya ku-10%. Ebuzwa ukuthi ngabe lolu hlelo luyafana yini nolwamasheya ahlale edayiswa yizinkampani ezijwayelekile, uthe cha, luhlukile ngoba lubhekelela abampofu futhi kuzoqalwa ngabo ngaphambi kokuthi kudlulelwe kwabafuna ukuthenga amasheya ezigidi.Udonse ngendlebe abantu ukuthi babhalise imininingwane eqondile bafake ama-akhawunti asebhange aqondile.Ngeminye imininingwane * -Mpono uyatholakala ku-031 566 9500 noma uthumele i-e-mail ku-helpdesk@oceanshotelinvest.co.za