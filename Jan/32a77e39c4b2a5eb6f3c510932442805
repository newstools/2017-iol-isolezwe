I-ANCYL isola iPhini likaMengameli uMnuz Cyril Ramaphosa noNgqongqoshe wezeziMali kuleli uMnuz Pravin Gordhan ngokusebenzisa amabhizinisi kahulumeni abasondelene nawo ngenhloso yokuzicebisa.Lezi zinsolo ezinzima zenziwe ngubuholi balolu phiko kubalwa noMengameli walo uMnuz Collen Maine eSt George Hotel ePitoli izolo. Kule ndawo i-ANC kade ine-lekgotla yayo ngemuva kweJanuwari 8 statement.Lolu phiko lukhethe ukuphuma iqhubu noRamaphosa noGordhan luthi yibona abayimbangela yokuthi kube nabantu abaningi abangasebenzi kuleli. Lolu phiko luthe uGordhan unesandla ekutheni kube mapeketwane kwaSAA.Luqhube lwathi alusho ukuthi uRamaphosa noGordhan bakhohlakele kodwa bathi iyinkinga indaba yabo njengoba benezikhundla kuhulumeni baphinde babe namasheya ezinkampanini.