UKUKHULELWA eneminyaka ewu-16 efunda * -grade 11, wahlala iminyaka emithathu engafundi ekhulisa ingane, kumvuse emaqandeni umfundi waseMkhuphula, eMsinga, obuyele ka-matric wadabula zonke izifundo.UThobile Mthiyane (23) wafunda * -matric ngo-2010 enengane encane wawufeyila, kodwa kuleli sonto ubemdibi munye nabafundi baKwaZulu-Natal abebeklonyeliswa wuNgqongqoshe wezeMfundo kulesi sifundazwe ababaqwaqwade bonke emakhanda.Lo mfundi obefunda KwaNdunge High School, eGreytown uthole o-A abahlanu no-B ababili. Kanti uthi uzimisele ngokuyokwenza izifundo zobuhlengikazi eNyuvesi yaKwaZulu-Natal. Udabule o-A kwi-Life Science, Business Studies, English, Life Orientation nesiZulu waphunyuka kancane kwi-Economics neMathematics.Uvele wahlengezela izinyembezi ngesikhathi kumele ayokwamukela isitifiketi sakhe kuNgqongqoshe uMthandeni Dlungwane emcimbini obuse -ICC kuleli sonto. Ngifunde * -matric ngo-2010 nginengane encane okwenza kwaba nzima ukuthi nginake izifundo zami. Ngabe sengiphoqeleka ukuthi ngiyosebenza ukuze ngondle ingane yami. Kube nzima ngoba bengithola amatoho abhedayo ngaphandle kuka-matric. Ngabona ukuthi impilo yami imile ngaphandle kwemfundo okwenza ngithathe isinqumo sokubuyela esikoleni, kusho uThobile.Uthe wakhetha ukushintsha isikole ukuze ayoqala kabusha kubafundi nothisha abangamazi. Esikoleni bangitshela ukuthi kuzomele ngiqale phansi kwa-grade 11. Angizange ngibe nandaba ngoba ngangiyazi into engiyifunayo. Ngibuyele esikoleni ngazimisela ngoba ngiyakwazi ukuhlupheka. Nasekhaya abakholwa ngoba base bezitshela ukuthi kuphelile ngami ngemuva kokukhulelwa nokufeyila, kusho uThobile.Uqhube wathi kumsizile ukuba mfishane ngoba kwenze wangabonakala ukuthi usekhulile kunezingane afunda nazo.UDlungwane uthe usemkhulu umsebenzi obamele njengoba iKZN ingenye yezifundazwe ezingamakhaya okwenza babhekane nezinga eliphezulu lobubha nabantu abangasebenzi. KwaZulu-Natal imfundo isona sikhali abantu abakwazi ukusisebenzisa ukulwa nobubha. Siyazihalalisela izikole ezisemakhaya ezikwazile ukwenza kahle yize iningi lazo zishodelwa yizinsiza, kusho uDlungwane.