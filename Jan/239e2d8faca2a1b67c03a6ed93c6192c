UNGQONGQOSHE wezeMfundo uDkt Blade Nzimande uthi ngeke bakhokhe ngisho isenti lemali abafundi abathola uxhaso lweNSFAS nonyaka. UNzimande uveze lokhu namhlanje ekuseni esithangamini nabezindaba ezokwethula izinhlelo zikahulumeni zokulekelela abafundi abazongena ezikhungweni zemfundo ephakeme.&nbsp; UNGQONGQOSHE wezeMfundo uDkt Blade Nzimande uthi ngeke bakhokhe ngisho isenti lemali abafundi abathola uxhaso lweNSFAS nonyaka. UNzimande uveze lokhu namhlanje ekuseni esithangamini nabezindaba ezokwethula izinhlelo zikahulumeni zokulekelela abafundi abazongena ezikhungweni zemfundo ephakeme.&nbsp; Lokhu ukwenze emva kokushuba komoya phakathi koMnyango wezeMfundo ePhakeme nabafundi emnyakeni emibili edlule ngodaba lokwenyuswa kwemali yokubhalisa, okuholele ekutheni kuqine imibhikisho yemfundo yamahhala, iholwa yinhlangano yabafundi, iFees Must Fall. Uhulumeni uzokhokha u-8% wemali yokubhalisa kodwa lokho kuzokwenzelwa abafundi abavela emndenini ehola imali engaphansi kuka-R600 000 ngonyaka.&nbsp; Lolu uxhaso luhlanganisa imali yokubhalisa eNyuvesi nendawo yokuhlala, okuzomele ikhokhwe abafundi, kusho uNzimande obekhuluma ePitoli. Uthe kuzozuza abafundi abangaphezulu kuka-75% ngalolu xhaso oluhlanganisa abafundi basemaNyuvesi kuphela, kodwa nabakumaTechnical and Vocational Education and Training (TVET) Colleges bazohlomula. Uhulumeni uphinde waqhamuka nesisombululo ngenkinga ebhekene nabafundi abakolota uNSFAS kodwa abasafuna ukuqhubeka nokufunda kulonyaka. Bonke laba bafundi abebebhaliswe ngo-2016 abaphase izifundo zabo kodwa asebenesikweletu bazovunyelwa ukuthi babhalise nonyaka. UNzimande uphinde waveza ukuthi abafundi ababizwa nge missing middle nabo izikhungo zemfundo ephakeme zizothola indlela yokuthi babhalisele ukufunda nonyaka.&nbsp; -ANA