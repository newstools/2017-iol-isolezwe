I-ANCYL KwaZulu-Natal isongela ibhange lakwa-ABSA ukuthi izolenza lingalawuleki uma lihluleka ukukhokha * -R2 billion wabakhokhi bentela elisolwa ngokuweba ngesikhathi sikahulumeni wengcindezelo.Amalungu alolu phiko agasele izolo egatsheni elikhulu laleli bhange enkabeni yedolobha emgwaqweni * -Anton Lembede lapho ephazamise ukusebenzanokuhamba kwezimoto.Umbhikisho bewungaphandle kwamahhovisi aleli bhange, uqale ngo-11 emini waze waphela ngabo 3 ntambama.Ngesikhathi kuqhubeka umbhikisho bekuvaliwe ebhange, amakhasimende engalutholi usizo.Bathwale kanzima abebefuna ukukhipha imali emishinini bexoshwa kabuhlungu ababhikishi.Usanda kuqala umbhikisho amalungu alolu phiko agasele ngaphakathi ebhange kodwa amaphoyisa awacele ukuthi aphume.Nasesifundeni iHarry Gwala ubuqhubeka umbhikisho.UNobhala we-ANCYL KwaZulu-Natal uMnuz Thanduxolo Sabelo uthe banika leli bhange umnqamulajuqu wamasonto amabili ukuba liqale ukukhokha leyo mali. Imali bangayikhokha ngokheshi yonke ngoba banayo noma bayikhokhe kancane kancane, usho kanje.Uthe uma imali izokhokhwa kancane kancane balindele ukuthi ukukhokha kokuqala kwenzeke ngoFebhuwari 15.Uthe uma ibhange lihluleka ukukhokha bazophoqeleka ukuphazamisa ukusebenza kwalo. Sayazazi izinsuku ezibhizi, umhla ka 15, 25 nosuku lokugcina enyangeni, izona izinsuku esizozisebenzisa uma sesiqinisa umkhankaso wethu, kusho uSabelo.Uthe imali abayifunayo bayayidinga ngoba ingalekelela emfundweni yamahhala efunwa abantu abasha kuleli. Inkohlakalo siyayigxeka noma ngabe kuthiwa yenziwa ngubani. Sifuna leli bhange liyibuyise le mali, uma lingafuni ukubhekana nolaka lwabantu abasha, kusho uSabelo.Uthe banxusa uNdunankulu waKwaZulu-Natal, uMnuz Willies Mchunu, ukuba ahoxise i-akhawunti yesifundazwe kuleli bhange, ayiyise eThala.Uthe bafuna bonke omasipala esifundazweni nabo bayeke ukusebenzisa i-ABSA bangene eThala. Siyazi ukuthi iThala alinayo ilayisense, sinxusa ibhangengodla ukuba liyinike ilayisensi ukuze likwazi ukusebenza kahle njengamanye amabhange ongxiwankulu, kusho uSabelo.IMenenja ebhange lakwa-ABSA kuleli gatsha uMnuz Rajiv Singh ithe izizwile izikhalo, yathembisa ukuthi izozidlulisela kobasi bayo.