ILUNGA lenhlangano ebusayo &nbsp;i-African National Congress, uMnuz Shaka Sisulu usephumele obala ngemali engu-R50 million okusolaka ukuthi kwakungeyokuxhasa uhlelo oluyimfihlo okwakuhloswe ngalo ukuketula amaqembu aphikisayo ngesikhathi sokhetho lohulumeni bezindawo ngonyaka odlule. USihle Bolani, &nbsp;emaphepheni awafake eNkantolo eNkulu ngoLwesibili uthe wayeyingxenye &nbsp;yethimba loSisulu nabanye elalijutshelwe lo msebenzi liwuqhuba emihlanganweni yezinhlaka eziphethe imiphakathi &nbsp;eyaziwa nge-War Room. Screengrab:@ShakaSisulu /TwitterKodwa i-ANC iyakuphika lokho, ithi lolu hlelo wawuba yingxenye yalo ngokuthanda futhi ayikho inkontilela uBolani ayenayo yokuthi uzokhokhelwa lezi zigidi zamarandi. &nbsp;USisulu ukuchithile okushiwo nguBolani wathi kungamanga aluhlaza. &quot;Le mibiko ayisilona iqiniso, iyihaba futhi angingabazi ukuthi kuhloswe ngayo ukudicilela phansi isithunzi sami negama le-ANC, &quot; kusho yena. Khonamanjalo, incwadi evela esikhulwini se-ANC u-Ignatius Jacobs ikhombise ukukweseka okushiwo nguBolani njengoba iveza ukuthi kwaba nesivumelwane sokuthi akhokhelwe u-R1 million ngoDisemba wangonyaka odlule. &nbsp;UBolani uthe esikhundleni sika R1 million uthole u R100 000 kuphela ngakho ufuna imali esele. Kukhona lapho uBonani aveza khona ukuthi kukhona lapho eke wathola ukusabiseka &nbsp;ngemuva kokuthi umhlangano wezinhlaka eziphethe umphakathi uphenduke waba ngovulelekile. &nbsp;Kodwa i-ANC imile kwelokuthi wayenza umsebenzi wenhlangano engabheke nkokhelo, kodwa lokho yena uyakuphika. &nbsp;USisulu uyavuma ukuthi uke wasebenza noBolani kodwa uyakuphika ukuthi kwakuphushwa umkhankasop oyimfihlo obhekiswe emaqenjini aphikisayo njengokusho kwamaphepha afakwe uBolani enkantolo.NgokukaBolani lo mkhanakaso wawuqondiswe kwi-DA ne-EFF kulolu khetho lwanyakenye lapho lenhlangano ebusayo yalahlekelwa ngomasipala ababili abakhulu.UMholi we-DA uMmusi Maimane izolo uthe lolu daba bazoluthathela izinyathelo &nbsp;balubike enhlanganweni eyengamele ukhetho i-IEC, emhlanganweni azoba nawo nale nhlangano emasontweni ezayo.Uthe abameli benhlangano yakhe bavele baqalile ukulibheka lolu daba ukuze i-ANC ithathelwe izinyathelo. I-DA ithi izoyisa inhlangano ebusayo eNkantolo yezoKhetho (Electoral Court) ngokuphula umthetho owengamele ukuqhutshwa kwemikhankaso yokhetho. Political Bureau