KUSHONE abantu abane kwalimala kanzima abathathu ngesikhathi itekisi lishayisana nemoto encane ku-N4 ngakuSolomon Mahlangu Drive, ePitoli ngoLwesihlanu ntambama.Abezimo eziphuthumayo babahlonze njengabashonile ababili besilisa nababili besifazane endaweni yesigameko, ngokusho kokhulumela iNetcare 911 uNksz Athlenda Mathe.Kuthunyelwe indiza enophephela emhlane okuyiyo ethwale abalimele obekukhona kubo nengane baphuthunyiswa esibhedlela esiseGoli.AMAPHOYISA aseWesternburg, emaphethelweni ePolokwane, aseqale uphenyo ngokushaywa kubulawe umuntu erenki yamabhasi ngoLwesihlanu.Umufi kuthiwa ushayelwe ukuthi usolwa ngokugqoka izingubo zokwebiwa ngokusho kokhulumela amaphoyisa uColonel Moatshe Ngoepe.Kuthiwa izingubo zihlonzwe ngabanikazi bazo, nokuholele ekutheni amalungu omphakathi avulele isibhaxu, agcina ngokushaya lo mlisa wagcina ngokushona.