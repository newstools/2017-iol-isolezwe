IBHANOYI lodumo ngokwenza imali, langcina ngokuphahlaka eNingizimu Afrika naseNigirea nyakenye, iMMM, selishaye ibuya lisebenzisa uhlobo lwemali olubizwa ngeBitcoin. IGatsha lakuleli le-MMM, eyasungulwa ezweni laseRussia, litshele amalungu alo ekhasini lokuxhumana uFacebook ukuthi ukuqina kwamandla eBitcoin sekuholele ekutheni basungule imavro-BTC. IBHANOYI lodumo ngokwenza imali, langcina ngokuphahlaka eNingizimu Afrika naseNigirea nyakenye, iMMM, selishaye ibuya lisebenzisa uhlobo lwemali olubizwa ngeBitcoin. IGatsha lakuleli le-MMM, eyasungulwa ezweni laseRussia, litshele amalungu alo ekhasini lokuxhumana uFacebook ukuthi ukuqina kwamandla eBitcoin sekuholele ekutheni basungule imavro-BTC. Baveze ukuthi ngeke kuwasize ngalutho amalungu asazama ukuthola imali yawo eyalahleka ngesikhathi iqumbeka phansi iMMM kuleli, ngonyaka odlule. Abe MMM South Africa basola abezindaba ngokuwa kwe-MMM nyakenye. Ngakolunye uhlangothi bayaqhubeka nokucela amalungu abo ukuthi abekezele. Ama-mavros amadala asakhokhwa kodwa hhayi ngokushesha njengoba usathuthukiswa uMMM, emva kwalokho konke kuzobuyela esimweni. kusho abeMMM. Emva kwalesi sitatimende, kushayiseni imibono kumalungu eMMM kuleli khasi. UTebogo Sepuru Mashini uthe, angikatholi lutho kusukela kumavro omdala. Sithanda imali esheshayo yingakho sizithola sikulenkinga. UDavid T Fox yena uthe, abantu kumele babe nokukholwa. Ukuba bayizigebegu ngabe abalokhu besazisa ukuthi kwenzakalani. Akuyona indlela izigebengu ezisebenza ngayo lena. Kumele sikhumbule ukuthi ukubhalwa kabi ngabezindaba nakho kwaba nomthelela ekuweni kwe-MMM. Angisho ukuthi konke kuhamba kahle kodwa kumele sibathembe. 