ISIGUNGU esilawula izinyunyana zabasebenzi kuleli, iNational Council of Trade Unions (Nactu), ithi ilindele ngabomvu ukuzwa ukuthi umengameli uzothi yini aqophe ngayo umlando ngesikhathi sakhe njengomengameli wezwe. ISIGUNGU esilawula izinyunyana zabasebenzi kuleli, iNational Council of Trade Unions (Nactu), ithi ilindele ngabomvu ukuzwa ukuthi umengameli uzothi yini aqophe ngayo umlando ngesikhathi sakhe njengomengameli wezwe. Umengameli weNactu, uMnuz Joseph Maqhekeni uthi bafuna ukuzwa inkulumo kamengameli uJacob Zuma azobe eyethulela izwe kwazise lezi izinsuku zakhe zokugcina nohulumeni wakhe. Kulindeleke ukuthi isikhundla sika-Zuma kwi-ANC sithathwe ngomunye umholi ngo-2019. Esikulindele njengeNactu ukuthi umengameli akhulume ngezinguquko kwezomnotho kuleli, sifuna ukwazi ukuthi ikuphi okube yinqubekela phambili okwenziwe, ikuphi okube izingqinamba, nokuthi bahlose ukumelana nazo kanjani ngokuzayo lezo zingqinamba, kusho uMaqhekeni. Uqhube wathi bafuna ukwazi nokuthi umengameli uzokwenzani ukubhekana nenkinga yokungabibikho kwamathuba omsebenzi kuleli. ICosatu ngakolunye uhlangothi ithe ifuna inkulumo ezokwethulwa umengameli ibe ngumhlahlandlela ngezinhlelo zika hulumeni nonyaka.