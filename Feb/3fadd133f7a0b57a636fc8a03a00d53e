UKUDUTSHULWA kwabafowabo bedutshulwa nguyise ngoba kubangwa ugandaganda kuvuse iminjunju yokufa kukanina kuMnuz McIntosh Polela owayekhulumela oKlebe kuzwelonke.UPolela uthe ngesikhathi ethola ucingo oluvela kumfowabo uMnuz Siyabonga Nzimande ngeSonto ntambama emtshela ngokulimala komunye umfowabo okuthiwa ulimale ngesikhathi uyise evulela ngenhlamvu ebhekise kubafowabo abathathu, uvele wavukelwa iminjunju yokubulawa kukanina.Uthe lokhu okwenzekile kumkhumbuze ukubulawa kukanina eseneminyaka emine. Ngibonga ukuthi mina nodadewethu uZinhle, asikhuliswanga ngubaba. Okubuhlungu kakhulu wukuthi nangaleso sikhathi ebulele umama akazange aboshwe, kusho uPolela.Uyise kaPolela kuthiwa uvulele ngenhlamvu ebhekise kubafowabo abathathu ngesikhathi ehlangana nabo bephuma kolanda ugandaganda wakhe kamakhelwane ngeSonto.Kuthiwa umakhelwane wayecele ukuthi ulandwe ngoba ubusunesikhathi uhleli egcekeni lakwakhe.UPolela uthe uyise uhlale ezishaya isifuba ngokuba nguphunyuka bemphethe, wathi izingane zakwabo sezihlala ngokwesaba ngenxa yolaka lwakhe.Okhulumela amaphoyisa KwaZulu-Natal, uCaptain Nqobile Gwala, uthe umsolwa uqashwe ngamaphoyisa esibhedlela ngoba wakhala ngezinhlungu emlenzeni ngesikhathi amaphoyisa ebizelwe endaweni okwadutshulwa kuyo. Ngo-2011, uPolela ubhale incwadi esihloko sithi My Father, My Monster ayeveza kuyo imizwa yakhe ngoyise nobuhlungu abuzwa ekhula engenaye unina. Ngaphambi kokukhulumela amaphoyisa eseyintatheli kwa-e.tv, ubezibiza ngesibongo sikayise kodwa washintsha wazibiza ngoPolela.