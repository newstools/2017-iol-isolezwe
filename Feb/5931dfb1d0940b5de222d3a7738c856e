UNGQONGQOSHE wezokuPhepha koMphakathi eGauteng uNkk uSizakele Nkosi-Malobane usesivikele isinqumo sakhe sokusebenzisa imali yabakhokhi bentela ebalelwa ku-R60 000 athengele ngayo iziboshwa i-KFC. Lo ngqongqoshe ubephendula &nbsp;ngokugxekwa akutholile emva kokubonakala ezithombeni emukelisa iziboshwa zasejele eLeeuwkop eMidrand iKFC ngoLwesithathu odlule.&nbsp; Lezi zithombe zisabalale ezinkundleni zokuxhumana bebodwa abebemgxeka abanye bemncoma. Eziphendulela ngoMsombuluko uthe ubevakashe kuleli jele njengengxenye yomkhankaso womnyango wakhe iGet Out and Stay Out (GOSO) oqale eminyakeni emibili edlule. Ngokusho kwakhe ungqongqoshe lo mkhankaso obunabantu abangu 2000.&nbsp; Umkhankaso udidiyele imidlalo yebhola,yingoma,amakhwaya nezinkondlo. Phakathi kwalaba bantu kukhona abafundi, abasebenzi basejele, izinhlaka ezisebenzisana nomnyango neziboshwa ezingu 900 iningi lazo ezidonsa amacala okudlwengula abesifazane nezingane. iKFC streetwise Two ibiza uR31.90 lokho okusho ukuthi kukhokhwe uR 63 800 kuthengelwa abantu abangu 2000. &nbsp;Ungqongqoshe uzithethelele ngokuthi bathengele iziboshwa iKFC ngoba ukube bebeqasha abantu abahlinzeka ngosizo lokudla bebezobiza imali enkulu.''Esikhundleni sokuqasha abantu abazomba eqolo ebize mhlawumbe u-R100 noma u-R200 umuntu eyedwa, sinqume ukuthola iKFC esibize uR50 umuntu eyedwa, izikhathi zokupheka zasejele zashintsha ngenxa yalo mcimbi ngalolo suku,'' kusho uNkk uNkosi-Malobane.