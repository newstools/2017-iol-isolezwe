ABASAKAZI boKhozi FM bazogubha iminyaka ewu-45 kubusa iSilo samaBandla onke ngekhalenda elizotholakala kwiSolezwe ngoLwesithathu.Ukugubha iminyaka ewu-45 kweSilo kuqondane nokugujwa kweminyaka ewu-200 kwabunjwa isizwe samaZulu.Umphathisiteshi woKhozi FM, uMnuz Bonga Mpanza, uthe bakubone kufanele ukuthi bazihlanganise nomgubho ngoba bayisiteshi esisakaza ngesiZulu. Noma besifisa ukuthi liphume ngoDisemba kodwa kwaba nezihibe ezithize, siyacela ukuthi abalaleli balijabulele. Siyohlale njalo abalaleli bethu sibavezela abasakazi abasuke bekhona ngalowo nyaka. Leli-ke linaneSilo, kusho uMpanza.Uthe abasakazi bazovela bebahle futhi behlobile . Phakathi kwabasakazi abazobonakala kubalwa uTshatha, Dudu Lady D Khoza, Ngizwe Mchunu, nabanye.Uveze ukuthi kulo nyaka bazoqinisa kakhulu ekufundiseni, ukwazisa nokubajulisa umphakathi.UNksz Phumi Mkhize osophikweni lwezokukhangisa kuSolezwe uthe mancane amathuba okuthi abantu balithole ntambama ngakho kuzomele bathenge iphephandaba ekuseni. Sizamile nathi ukuthi sinyuse isibalo samaphephandaba esiwagayayo ukuze wonke umuntu alithole. Siyabagqugquzela nokho abafundi ukuthi balithenge ngokushesha iphephandaba ukuze bangaphoxeki, kusho uNksz Mkhize.Uthe bazobe bengathengi ikhalenda ngoba iphephandaba lizobe linezindaba ezihlabahlosile. Ngaphandle nje kwekhalenda, siyaqala nokukhuluma nabaculi abakuTop 10 yeNgqwele KaMaskandi. Thola ikhophi yakho ukuze ufunde kabanzi ngomculi omthandayo, kuphetha uNksz Mkhize.