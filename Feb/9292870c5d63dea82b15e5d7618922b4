IQUKETHE izimfundiso ezakhaya incwadi ebhalwe ngumsakazi weMetro FM, uCriselda Kananda-Dudumashe esihloko sithi You are Never Alone .Le ncwadi yethulwa ngokusemthethweni ngoLweishlanu eClassique Braai Lounge eHillcrest. Ephawula ngokumenze wabhala le ncwadi, uCriselda uthe ugqugquzelwe yizinto ezamehlakalela esakhula kwaze kwaba kufika isikhathi lapho ekwazi khona ukubhekana nezinselelo empilweni. Ngibheka izinselelo engidlule kuzona. Ngixwayisa nabantu ukuthi bangafuni ukufana nami ngoba hleze ngeke bakwazi ukumelana nezinto engidlule kuzona, kuchaza uCriselda.Ezinye zezinto akhuluma ngazo kule ncwadi, yizimfihlo ezahlukene eziphakathi kwemindeni, abantu abangafuni ukukhuluma ngazo. Ngikhuluma nangokuthi ngathola kanjani ukuthi nginesandulela ngculazi. Ngixwayisa nabanye ukuthi kumele benze njani uma behlangabezana nalesi simo. Uthe yena wasizwa ukuthi ungumntwana kaNkulunkulu kusukela ebuncaneni bakhe ngoba ukube kwakungenjalo, wayengaphelelwa yithemba okanye azibulale.Ukudivosa kwabantu abashadile uthe nakho akakushiyanga ngaphandle. Uthe abantu bazothola nokuthi yini okumele bayenze ukuze kungandi isizwe esingenathemba esizogcina sesingumbulalazwe. Mina angikholelwa kulokhu okushiwoyo kokuthi uma ufuna ukufihlela umuntu omnyama ulwazi, lufihle emcwadini. Ngikholelwa wukuthi abasho njalo yingoba bebhala izinto ezingahambisani nabo. 