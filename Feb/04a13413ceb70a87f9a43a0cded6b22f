ZANELE MTHETHWAUJABULILE ngesabelomali sakulo nyaka, ugogo wakwaDesai, eMariannhill onabakuzulu abathathu nomzukulwana othembele empeshenini kahulumeni.UNkk Selina Khumalo (77) &nbsp;ungomunye wabahleka bodwa kusukela uNgqongqoshe weziMali uMnuz Pravin Gordhan, ememezele ukwenyuka kwemali yempesheni, izolo ePhalamende.&nbsp;UGordhan unyuse imali yalaba abaneminyaka engaphezulu kuka-60 ngoR90 yaba uR1 600 kwathi abangaphezu kuka-75 yaba nguR1 620.&nbsp;UNkk Khumalo uthe yize ebelindele ukuthi impesheni yenyuke ngoR500, uzowenza umehluko uchatha ofakwe izolo.&nbsp;&quot;Bengingambonanga ungqongqoshe ekhuluma ngoba anginayo ithelevishini nomsakazo wafa. Yize bengilindele engaphezulu kwalokho ngoba usizi lwami lukhulu, izowenza umehluko. Ngizokwazi ukuthenga isaka lempuphu elithe xaxa,&quot; echaza.UNkk Khumalo unabazukulu ababili abashiywa ngumalokazana owashona ngo-2007 nomunye &nbsp;(8) owalaxazwa &nbsp;umalokazana wesibili obengakashadi nendodana. Abazakulu abadala okunguNjabulo (20) noNethemba (19) basafunda okwenza ube mkhulu umthwalo ngoba babheke yena. Umzukulu wokugcina uNomthandazo (8) ofunda uGrade 2 kuthiwa walaxazwa ngunina enenyanga ezelwe kanti nguye yedwa ohola isibonelelo, sona esesizoba uR380 kusukela ngo-Ephreli.