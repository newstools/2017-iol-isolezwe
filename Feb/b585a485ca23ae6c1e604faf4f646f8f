INTATHELI YESOLEZWE I-SACP ne-Cosatu sebezwakalise ukukhathazeka ngemuva kokuvela kobufakazi obuthi amabhange amakhulu kuleli nalawo asemazweni omhlaba abehlangene ngenhloso yokudlala ngamandla erandi.Lamabhange okubalwa kuwo iStandard Bank, ABSA ne-Investec kuthiwa abewehlisa amandla erandi uma efuna ukuthenga, bese ewanyusa uma efuna ukudayisa.Okhulumela i-SACP kuzwelonke uMnuz &nbsp;Alex Mashilo ukugxekile ukudlalwa ngamandla erandi ngamabhange omhlaba nathile alapha eNingizimu Afrika.UMashilo uthe bayasamukela isinqumo se-Competition Commission sokudlulisela lolu daba kwi-Competition Tribunal of South Africa.&nbsp;&quot;Eminyakeni engu-17, eyedlule i-SACP iyona kuphela ebilokhu iphusha umkhankaso wokuthi kube noguquko emabhange nakwimboni yezimali,&quot; kusho uMashilo.Uthe ngeke luze lubekhona uguquko kwezomnotho uma lungakabikhona uguquko emabhange.&quot;Ukuba khona kubuso obumbalwa obumnyama ezikhundleni eziphezulu emabhange akulona ukuguquko,&quot; kusho uMashilo.Uthe u-10% i-Competion Commission ewufunayo njalo ngonyaka kwinzuzo yalamabhange athinteka kulobu bugebengu awulutho kubugebengu obenzekile.Okhulumela i-Cosatu uMnuz Sizwe Pamla uthe inyunyana yabo idumele kodwa futhi ayithukile ilokhu okutholwe i-Competition Commission ngala mabhange.Uthe lamabhange abekwenza lokhu ngoba efuna ukwenza inzuzo.&quot;Lo msindo owenziwa uhulumeni namaqembu ezepolitiki awuhlukile kwisekisi,&quot; kusho uPamla.UPamla ugxeke uhulumeni wathi akanazo izinhlaka onazo zokulwisana nokucekelwa phansi komnotho.Uthe abenza ubugebengu balulu hlobo kumele ngabe babhekana nesigwebo sokuya ejele.Okhulumela i-Cope kuzwelonke uMnuz Dennis Bloem naye ukugxekile lobu bugebengu obenziwa amabhange.Uthe lobu ubugebengu obucayo obumelene nabantu baseNingizimu Afrika.UBloem uthe uma kutholakala ukuthi lezi zinsolo ziyiqiniso labo abathintekayo kuyomele babhekane nomthetho.Unxuse uhulumeni ukuba ungabenzeleli labo abathinteka kulobu bugebengu.