ABAFUNDI basenyuvesi i-University of KwaZulu-Natal (UKZN) bakweleta inyuvesi ngaphezulu kuka-R1.2billion.Le nyuvesi isalinde imali ezofakwa yisikhwama iNational Students Financial Aid Scheme (NSFAS). Lokhu kuvezwe ngumphathi wenyuvesi, uDkt Albert van Jaarsveld, otshele ikomiti lemfundo ephakeme ukuthi isabelo sezimali sabo salo nyaka siwu-R2.8billion. Uthe banabafundi abangu-44 000, * -13 000 wabo uzohlomula ohlelweni lomnyango nalesi sikhwama, lokubhekela labo bazali abahola ngaphansi kuka-R600 000 ngonyaka nokungabafundi abangeke banyuselwe imali yokufunda. Inkulu imali ekweletwa ngabafundi, sivala unyaka ngoDisemba besingu-R1.2billion isikweletu, sidinga cishe * -R300million ngenyanga ukuqinisekisa ukuthi inyuvesi iyasebenza, kusho * -van Jaarsveld.Utshele ikomiti ukuthi uphenyo ngokudayiswa kwezikhala ophikweni lokufundisa odokotela luyaqhubeka. Kuke kwaba nezikhalo ngokuthi kudayiswa izikhala kulabo abafuna ukungena kulolu phiko njengoba kukhethwa kakhulu abafundi abamnyama. Sisebenzisana noKlebe ukuphenya lezi zinsolo. Amalungu ekomiti afune ukwazi ukuthi kukhona yini okubambekayo kulezi zinsolo zokudayiswa kwezikhala.UMengameli womkhandlu wabafundi, uNksz Noxolo Bhengu, uthe bazokulwela ukuthi ingashintshi imigomo yokwamukelwa kwabafundi eMedical School. Oyoshintsha imigomo ehambisana nokuthathwa kwabantu abahlwempu uyobhekana nathi ngqo. Siyajabula futhi ukuthi abafundi abafunde ezikoleni ezingoQuintile 1 kuya ku-3 (okungakhokhwa kuzona) bazobhalisa ngaphandle kwemidanti eminingi. Ukubhaliswa kwabafundi kuyaqhubeka nesikhwama sezimali siyabasiza abafundi ngokubhalisa, kusho uNksz Bhengu.UMnuz Raymond Parkies, uSihlalo wenyunyana yabasebenzi, i-Uksu, uthe uphansi umdlandla kubasebenzi ngoba akekho ofuna ukubalalela.Uthe kabatshelwa lutho ngezinto ezenzekayo babona nje sebefunzwa izinto okuthiwa abazenze. UNksz Nomsa Shezi, oyibamba likaSihlalo weComsa, uthe ngesikhathi * -van Jaarsveld efika waziveza njengomuntu ozolalela izikhalazo zabo kodwa manje akasakwenzi lokho. Asiyona ngisho ingxenye yesigungu esilawula inyuvesi. Umphathi wayethe uzosebenzisana nathi kodwa manje akusenzeki, kusho uNksz Shezi.U-van Jaarsveld uthe uyazi ukuthi uphansi umdlandla kubasebenzi wathi ngenye yezinto ayilungisayo leyo.