LIKHULU ithemba lokuthi ukuqeqeshwa kwabantu abazobhekana nokulungisa amapayipi amanzi avuzayo nezinye izindawo amanzi amosheka ngazo, kuzosiza ukunciphisa izindleko zikaR7 billion ezenzeka minyaka yonke eNingizimu Afrika ezidalwa amanzi avuzayo.Leli themba lizwakaliswe wuNgqongqoshe wezaManzi neNhlanzeko kuzwelonke, uNkk Nomvula Monkonyane.Ubekhuluma emkhankasweni obizwa &quot;Ngempi Yokuvuza Kwamanzi&quot; obuseRidge Church ngaseDurban Station izolo. Sinethemba lokuthi ukuqeqeshwa kwenu kuzosiza ekunciphiseni izindleko ezidalwa ukuvuza kwanzi eNingizimu Afrika.&quot;Ngokusho kwakhe, lolu hlelo lwethulwa ngumengameli wezwe uMnuz Jacob Zuma ngo-2015 kuMasipala iNelson Mandela Bay ngakho ukubona indlela amanzi amosheka ngayo kuleli.Kulolu hlelo lwesibili, bangu-1 081 abafundi abazoqeqeshwa emkhakheni wokuxazulula inkinga yamanzi avuzayo ezindaweni ezahlukekene kuleli. INingizimu Afrika yizwe lika-30 emhlabeni ngokuhlaselwa yisomiso esinzima. Inkinga esibhekene nayo amanzi avuzayo naxhunywa ngokungemthetho, kusho uNkk Monkonyane.Uthe lezi zinhlelo ziyingxenye kahulumeni yokulwa nokungasebenzi kwentsha kuleli. Lawa mathuba uthe unxusa intsha iwasebenzise kahle, ikhombise ukuthi izwe layo iyalithanda ngoba ifuna ukulibona lithuthuka. Ngokuthanda izwe lenu niyobe niletha ithemba nakulabo ebekade sebephelelwe yithemba. Uma kukhona oqashekayo phakathi kwenu, nomunye oseduze kwakho uyabona ukuthi kukhona okwenzekayo.&quot;Uthe ukuzimisela kwaleli ngezindlela zokonga amanzi sekushayelwe ihlombe elikhulu yi-United Nations. Uthe uZuma usanda kumenywa yiyo i-UN ukuba azokwethula inkulumo ngezindlela zokongiwa kwamanzi.Nase-India uthe uZuma usebuya khona kade eyocobelela abakhona ngokongiwa kwamanzi. Abalelwa ku-61 amazwe athe abekhona ngenkathi uZuma ecebisa ngezindlela zokongiwa kwamanzi e-India. ESpain naseSingapore, iNingizimu Afrika iyahlonishwa ngegxathu esilithathile ngokongiwa kwamanzi. Kumele nani nikukhombise ukuthi ulwazi elinikezwe lona aluzukuphelela lapha KwaZulu-Natal. Ekugcineni nizoya noKimberly, Khayelisha, eHammersdale nakubo bonke omasipala baseNingizimu Afrika niyodudula khona impi yokulwa nokuvuza kwamanzi. 