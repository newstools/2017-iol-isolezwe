UKHATHAZEKILE ngokunyuka kwentengo kaphethroli izolo umfelandowonye wezinyunyana iCosatu othe ungase ube nomthelela ongemuhle kubasebenzi.UMnyango wezaMandla umemezele ukuthi ilitha likaphethiloli lizokhuphuka ngo-29 cents elika-diesel linyuke ngo-21cents.Esitatimendeni esithunyelwe yiCosatu iveze ukuthi kuzoshaya kuzwele kubantu abahluphekayo ukunyuka kwentengo kaphethiloli ngoba lokhu kuzoholela ekukhuphukeni kwemali yokugibela, imali yokudla nezinye izinto. Lokhu kusho ukuthi abasebenzi nabafundi kuzobaphoqa ukuthi bakhokhe ngokuthe xaxa uma beya noma bebuya emsebenzini nasezikoleni, kusho iCosatu.ICosatu ithe ukunyuka kwezindleko zokuphila kuzoholela ekutheni abasebenzi nezinyunyana baqinise isandla uma kuza ezingxoxweni zamaholo nabaqashi. Abasebenzi bazoya ezingxoxweni benombono wokuthi bakhushulelwe amaholo azomelana nezindleko eziphezulu zokuphila. Iveze ukuthi bayakuqonda ukuthi enye yezinto ezidale ukukhuphuka kwentengo kaphethiloli ngukwehla nokwenyuka kwamandla erandi, nokwenyuka kokuthuthwa kukaphethiloli ngemikhumbi. Silokhu sisho njalo ukuthi uhulumeni uyahluleka ukuhlela izinto kahle nokuba nombono obuka kude. Asikatshelwa kahle ukuthi kungani iCentral Energy Fund idayise isinyenyela * -R5 billion noma * -R10 million wemiphongolo kawoyela ongahluziwe ngaphandle kwemvume yehhovisi loMgcinimafa. Lokhu kunganaki nobudedengu kushiya iNingizimu Afrika nomnotho wayo engcupheni nokudlala izimakethe, kusho iCosatu.Inxusee uhulumeni ukuthi axhase ngemali izithuthi zomphakathi, uziphucule zibe sezingeni eliphezulu.Kuyishwa ukuthi uhulumeni ukushaya indiva konke lokhu njengoba engawaqedi ama e-tolls eGauteng nemigwaqo ekhokhelwayo egcwele izwe lonke. Sinethemba lokuthi uhulumeni uzoqala anake izinto ebezishiwo abasebenzi nabasaqhubeka nokuzisho ukuthi kumele uzibambele mathupha emnothweni wezwe bese uqeda nya indaba yama e-tolls, eGauteng, kuphetha iCosatu.