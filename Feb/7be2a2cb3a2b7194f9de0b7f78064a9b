KUNGAKAPHOLI maseko ungqongqoshe wezeziMali uMnuz Pravin Gordhan ethule inkulumo yakhe yesabelomali izolo, uMnuz Brian Molefe useyilungu lephalamende le-ANC ngokusemthethweni emva kokuba efungisiwe namhlanje ekuseni eKapa.&nbsp; Kuzokhumbuleka ukuthi kusabalele imibiko yokuthi uGordhan ubeyethula okokugcina inkulumo yesabelomali njengongqongqoshe wezeZimali njengoba angase adliwe yizembe kufakwe uMolefe esikhundleni sakhe.&nbsp;Kusuke omkhulu umsindo &nbsp;ngokuya kukaMolefe ephalamende bebodwa abakhala ngokuthi uqhamuke esevumbuka ephalamende engaziwa emazingeni aphansi kuKhongolose.&nbsp; Phakathi kwabakhonondayo kukhona amaqembu aphikisayo namalungu alo iqembu elibusayo. UMolefe uyaziwa ngamava akhe ekuphatheni njengoba eseke waphatha inkampani ephakela ugesi kuleli i-Eskom wabuye waphatha nakwaTransnet. Umlando wakhe omuhle ekuphatheni uke wakhinyabezeka ngesikhathi igama lakhe livela embikweni womvikeli womphakathi ngodaba oluthinta izimpunyela zakwaGupta.