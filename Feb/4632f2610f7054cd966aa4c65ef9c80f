MLUNGISI GUMEDEI-ANCYL KwaZulu-Natal inxusa uMengameli Jacob Zuma ukuba akhumbule uMnuz Brian Molefe uma kwenzeka enza izinguquko ePhalamende lakhe.Esithangamini nabezindaba eThekwini izolo, uNobhala walolu phiko uMnuz Thanduxolo Sabelo uthe bayakwamukela ukuqokwa kukaMolefe njenge lungu lePhalamende.&quot;Sibona ukuthi lesi sinyathelo sozoba wusizo kakhulu kuleli njengoba uMolefe enekhono ekuholeni,&quot; kusho uSabelo. Uthe bayaphakamisa nakubuholi be-ANC kuzwelonke ukuthi bungawasebenzisi kancane amakhono uMolefe anawo kodwa bawasebenzisele ukuthi asize izwelonke.&quot;Sifisa uhulumeni abone ukuthi angamthuma kuphi uMolefe uma kwenzeka kwenzeke izinguquko ePhalamende,&quot; kusho uSabelo.Uthe uMolefe ukhombisile ukuthi ungumholi oqotho ngokuqeda inkinga yokunqamuka kwamandla kagesi ebihlalise lubhojozi umphakathi wakuleli nosomabhizinisi ngesikhathi kade esaphethe kwa-Eskom.&quot;Thina siyintsha siyabathanda abantu abathi uma besebenza ibonakale into abayenzayo,&quot; kusho uSabelo.