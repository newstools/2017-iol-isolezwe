KULIMALE abantu abayisishiyagalolunye okubalwa kubo nezingane ezine ngesikhathi kushayisana amatekisi amabili eTshelimnyama eduze kwaseMariannhill, KwaZulu-Natal. Abezimo eziphuthumayo kwa-ER24 baveze ukuthi bafike endaweni okwenzeke kuyona ingozi amatekisi womabili emi eceleni komgwaqo.Okhulumela abakwa-ER24 uRussel Meiring uthe abagibeli bawo womabili amatekisi baficwe bezihambela endaweni yengozi.Uthe bahlole abebethinteka kule ngozi bathola ukuthi abayisishiyagalolunye okubalwa kubo nezingane ezine balimele.Abalimele banikwe usizo lokuqala base bephuthunyiswa esibhedlela. - Intatheli yeSolezwe