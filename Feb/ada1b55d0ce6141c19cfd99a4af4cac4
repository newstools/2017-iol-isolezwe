BAGCINE bevumile ukushiya isikhungo esithuthukisa amakhono Enduduzweni, eMlaza, abantu abakhubazekile.Bebesola uMnyango wezokuThuthukiswa koMphakathi KwaZulu-Natal ngokuthi uyabaxosha ngezibo lokuthi ulungisa indawo yabo.Izolo kufike uNgqongqoshe uNkk Weziwe Thusi, uSihlalo wekomidi lalo mnyango eSishayamthetho uNkk Fatima Nahara, ikhansela namaphoyisa bezoxoxa nabakhubazekile.Umhlangano uqale ngemuva kwesikhathi ebesihleliwe ngenxa yokuthi abakhubazekile baqale banombhikisho emagcekeni esikhungo bevale isango elikhulu kungangeni muntu.Kwale ngisho amaphoyisa ezokhulekela uNkk Thusi ukuba avunyelwe angene ahlole isikhungo bese exoxa nabo kodwa bathi akukho muntu ozongena.Ekuhambeni kwesikhathi kugcine kuhlanganelwe esakhiweni esingaphandle kwaseNduduzweni.UNkk Thusi uthe sizovalwa isikhungo silungiswe, babuyiselwe abahlala kusona uma sesilungisiwe.Uthe bazobathutha bababuyisele emakhaya futhi bazoqhubeka nokuthola imihlomulo abebeyithola. Siyacela nibuyele emakhaya isikhashana, asinixoshi. Isikhungo kuthiwa asingakulungele ukuhlala abantu. Kuzothi uma usuphuthuliwe umsebenzi wokusilungisa sinibuyise, kusho uNkk Thusi.UMnuz Themba Shiba uthe akungabi wukuthi umnyango usubaxosha unomphela.