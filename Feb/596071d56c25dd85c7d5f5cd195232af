NOKUBONGWA &nbsp;PHENYANE BAMFUNA &nbsp;exoshiwe kuKhozi FM uKhathide &quot;Tshatha&quot; Ngobe abesifazane abafake isikhalazo enhlanganweni yokusakaza ngemuva kokuthi , ebhale ekhasini lakhe likaFacebook egxeka izintokazi ebezikhindile eYadini Lounge eMlaza, ethi ziyenga amadoda.USethabile Hlanti ohola lo mkhankaso wabesifazane &nbsp;uthe, baxhumene nenhlangano ebhekele izikhalazo zomphakathi ngokuzwakala noma okushiwo emsakazweni, eyaziwa ngeBroadcasting Complaints Commission of South Africa (BCCSA).&quot;Abe BCCSA basiyalele ukuthi sikhulume neSabc noma uKhozi FM ukuzwakalisa isikhalazo sethu, baveze ukuthi bona ngeke bakwazi ukungenelela njengoba umsakazi woKhozi (Tshatha) lolu daba engalukhulumanga emsakazweni kodwa elubhale ekhasini lakhe,&quot; kusho Sethabile.Uthe kuKhozi bahlangane nomphathi wezinhlelo uZandile Tembe othembise ukuthi bazohlangana noTshatha kukhulunye ngalolu daba, waphinde wathi ngeke uKhozi FM lumvumele angene emoyeni engakaxolisi.&nbsp;USethabile uthe &nbsp;babhale ekhasini elikhuluma ngezinto ezahlukene ezithinta abesifazane elibizwa ''Amandla Awethu Mobi'' ukuthi akulwisane nokukhuluma kabi ngabantu besifazane, waveza nokuthi leli khasi lilandelwa abantu abevile ku-600 kanti isibalo siyakhula usuku nosuku.&quot;Indlela abhale ngayo ukhombisa ukuthi &nbsp;abantu besifazane ibona abazicelela ukudlwengulwa,&quot; kusho uSethabile. Thola udaba oluphelele kusasasa