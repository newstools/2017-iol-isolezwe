IZINGA lokuntuleka kwamathuba emisebenzi lehle ngo-0.6% kwikota yokugcina ka-2016, izinga labaqashiwe lenyuke ngo-235 000, elabafesayo lehla ngo-92 000.Kodwa abakwaStats SA bathi lezi zibalo zinyuke ngo-2.0% uma kuqhathaniswa nonyaka odlule.Ezokuthutha nemboni yezokukhiqiza zibe nesandla ekunyukeni kwamathuba omsebenzi.Cishe izimboni eziningi zibike ngokwenyuka kwamathuba emisebenzi ngaphandle kwezimayini nezokwakha lapho ehlile amathuba emisebenzi. Ezimayini amathuba emisebenzi ehle ngo-17 000 kwezokwakha ehla ngo-9000.I-Statistician General, uMnuz Pali Lehohla, uthe lehlile izinga lokuntuleka kwamathuba emisebenzi ezifundazweni ezine wengeza ngokuthi iNorth West ihamba phambili ngokwehlisa ukuntuleka kwamathuba emisebenzi.ULehohla uthe bangu-8.9million abantu abasafuna umsebenzi ezweni lonke.Uthe intsha ikhahlamezeke kakhulu ngokungaqasheki.Mayelana nezibalo zobugebengu uLehohla uthe kunemigudu okumele ilandelwe ngaphambi kokuthi bazikhiphe. Lezi zibalo kumele ziqoqwe ngendlela efanele, zicwaningwe ngaphambi kokuthi zikhishwe, usho kanje.Uthe ihhovisi lakhe lisebenzisana namaphoyisa uma kubhekwa izibalo zobugebengu. Okubalulekile wukuthi amaphoyisa akuwona azikhiphele izibalo zawo, kusho uLehohla.Uthe lokhu akusho ukuthi izibalo zamaphoyisa ziyadokotelwa. Ayikho into ethi badlala ngezibalongoba ngisuke ngiyingxenye yakho konke okwenzekayo, kusho uLehohla.Uthe bayakuvuma ukuthi ukuqoqa imininingwane ngobugebengu akuhlelekile kusukela ngo-1998.-ANA