BANGAPHEZULU kuka-80% abafundi basenyuvesi yaKwaZulu-Natal, abaxhaswe yisikhwama sikahulumeni iNational Students Financial Aid Scheme (NSFAS) nabahlala ngaphakathi abaphasa unyaka wokuqala.Lezi zibalo zivezwe ngumphathi wale nyuvesi uDkt Albert van Jaarsveld, emhlanganweni wekomiti lemfundo ephakeme, izolo. Uthe * -84% wabafundi abamnyama abebenza unyaka wokuqala uphasile nyakenye. Lezi zibalo ziyafana nezango-2015, azishintshile, abafundi abamnyama basenza kahle. U-87% wabafundi abafundiswa uNSFAS baphasile. Abafundi besifazane yibona abenza kahle kakhulu kunabesilisa, kusho * -van Jaarsveld.Uthe izibalo ziveza nokuthi abafundi abenza izifundo zeHealth Sciences baphasa kakhulu ukubadlula bonke kule nyuvesi. Ngu-91% ophasayo kulo mkhakha kulandele iHumanities ngo-87%. Sathola izicelo ezingu-90 000 ezikhaleni ezingu-10 000 zonyaka wokuqala, kusho * -van Jaarsveld. Uthe angu-16 amacala abikwa ngesiteleka, angu-19 eMgungundlovu, abe mahlanu eHoward College.