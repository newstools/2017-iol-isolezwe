OWAYENGUMENGAMELI wezwe uMnuz Thabo Mbeki usegxeke izehlakalo zokuhlaselwa kwabokufika kuleli wathi ukushaywa kwabo ngeke kuxazulule izinkinga ezibhekene nezwe.&nbsp; UMbeki, ogcotshwe izolo njengoShansela wase-Unisa usho lokhu nje kulandela izehlakalo zokuhlaselwa kwabokufika ePitoli.&quot;Sonke siyazi izwe libhekene nezinkinga ezithinta ezomnotho. Akuzona zonke izinkinga zezwe ezizoxazululwa ngokushaywa kwabantu bokufika kuleli,&quot; kusho uMbeki egcotshwa kulesi sikhungo e-Unisa ePitoli, izolo. Uthe abantu bakuleli akumele bakhohlwe okwenziwa ngamazwe angomakhelwane ngesikhathi sobandlululo.&quot;Abantu bangaphandle abangathathwa njengezigebengu. Imiphakathi kumele ibike emaphoyiseni ubugebengu noma kuthiwa umuntu uqhamuka kuliphi izwe,&quot; kusho uMbeki. Uthe amaphoyisa kumele alandele wonke amacala abikiwe.UMbeki uthe zonke izikhungo zemfundo ephakeme kumele zisebenzisane nohulumeni ukuxazulula izinkinga zokubiza kwemfundo ephakeme.Uphawule kabanzi ngendaba yokushiswa kwezikhungo wathi yinto okungamele yenzeke uma kuneziteleka.&quot;Nginethemba lokuthi iKhomishini ephenya ngendaba yokubiza kwemfundo emanyuvesi izoxazululeka ngokushesha. Siyakuncoma okwenziwe ngabafundi ngaphansi komkhankaso &nbsp;iRhodes Must Fall neFees Must Fall kodwa kumele kugxekwe ukushiswa kwempahla yezikhungo,&quot; kusho uMbeki.&nbsp;UMbeki uthathe izintambo kuJaji Bernard Ngoepe obesehlale kulesi sihlalo iminyaka engu-15. Thola konke ngalolu daba kwiSolezwe lakusasa