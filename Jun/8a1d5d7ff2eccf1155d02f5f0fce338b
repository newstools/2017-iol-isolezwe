Ngo-Ephreli 2013 kusuke umsindo ngokulala kwendiza eyayithwele izimenywa ezazise emshwadweni wakwaGupta eWaterkloof Air Force Base. Le ndiza yayinezimenywa ezingu-217 ezazivela kwelase-India, zize emshadweni kaVega Gupta owayeshada no-Aakash Jahajgarhia eSun City, eNorth West. Ukuhlala kwale ndiza esikhumulweni samasosha kuthiwa kwakungekho emthethweni. .UNgqongqoshe wezeziMali uMnuz Malusi Gigaba usemanzini abilayo ngokunikeza ubuzwe lo mndeni ngo-2008. Kuthiwa akwenza uGigaba esaseMnyangweni wezaseKhaya kuphambene nomthetho. UGigaba kulindeleke ukuthi avele ekomitini loMnyango wezaseKhaya kuleli sonto ezochaza izizathu ezadala ukuthi anike abakwaGupta imvume yobuzwe bakuleli..Bayathinteka kuxhaxha lwama-emails okukhona kuwo awokuzamela uZuma nomndeni wakhe umuzi eDubai, e-United Arab Emirates..Ngo-2016 bake bathinteka ekuqashweni kwabanye ongqongqoshe kuzwelonke. Ilungu lePhalamende uNkk Vytjie Mentor uke waveza ukuthi ngo-2010 abakwaGupta bamthembise ukumnika umsebenzi wokuba nguNgqongqoshe wamaBhizinisi kaHulumeni, kodwa kuyokwenzeka lokho ezohlela ukuthi iSAA ixohe emzileni wase-India ukuze kungene iJet Airways exhumene nabakwaGupta ithathe umzila. Ngesikhathi kuxoxwa uthi uZuma wayekwelinye igumbi. Kwalandelwa ukuxoshwa kuNgqongqoshe uBarbara Hogan kodwa abakwaGupta bakuphika lokhu..ObeyiPhini likaNgqongqoshe wezeziMali uMnuz Mcebisi Jonas naye wathi wathenjiswa abakwaGupta esikangqongqoshe emva kokuxoshwa kukaMnuz Nhlanhla Nene ngoDisemba 2015..Kuvele nokuthi uNgqongqoshe wezokuMbiwa Phansi uMnuz Mosebenzi Zwane, nowezokuBusa ngokuBambisana neziNdaba zoMdabu uMnuz David van Rooyen owaqokwa nguZuma ukuba uNgqongqoshe wezeziMali isikhathi esincane ngoDisemba 2015 wahlangana nabakwaGupta eDubai. UZwane usolwa ngokusiza ekutheni abakwaGupta badayiselwe imayini yamalahle..ObenguMvikeli woMphakathi * -Adv Thuli Madonsela waveza ukuthi umbuso uqhwagiwe abakwaGupta. Umbiko waphakamisa ukuthi kwenziwe uphenyo ngobudlelwano bukaZuma nabakwaGupta. Njengamanje amaqembu aphikisayo afuna uMvikeli woMphakathi * -Adv Busisiwe Mkhwebane awudedelele umphakathi lo mbiko kanti uZuma ubevimba ukuthi udedelwe.. ILaw Society kuthiwa yenza uphenyo ngommeli wakwaGupta uGert van der Merwe, okuthiwa uzivumele ngokubamba iqhaza ekushintshisaneni ngokungemthetho ngemali ethinta uR16 million..Ngenxa yalokhu kuzwana kukaZuma nabakwaGupta amabhange amaningi akuleli nezinkampani zabacwaningi mabhuku, banquma ukukunqamula ukusebenzisana nabakwaGupta ekuqaleni kuka-Ephreli.Amabhange athatha lesi sinqumo yi-Absa, FNB namanye. Ngemuva kokuba uZuma exoshe obenguNgqongqoshe wezeziMali kuleli uMnuz Pravin Gordhan kwaba nemibhikisho eyayithe chithi saka kanti eminye yayiphambi kwesango lomuzi wakwaGupta. Enkantolo ngo-Okthoba nyakenye uGordhan emaphepheni asenkantolo waveza ukuthi abakwaGupta bayathinteka emalini engu-R6.8 billon obesolwa ugcobho ngayo emabhange. Uphenyo lwamaBhungane lwathola ukuthi abakwaGupta kunemisebenzi eminingi abahlomule kuyona kuhulumeni ngenxa yokwazana kwabo nosopolitiki.* Olunye ulwazi luthathwe kwi-IOL