NGAPHAMBI kwezinsuku kuqale ingqungquthela yemigomo ye-ANC kuzwelonke, inhlangano i-Organisation Undoing Tax Abuse (Outa) edume ngesikhathi ilwa nendaba yama-e-tolls, manje isidudula umkhankaso wokuthi uMengameli Jacob Zuma aphume esikhundleni. I-Outa yinhlangano yesithathu ukuthi ihlanganise umqulu mayelana nezinsolo ngoZuma nalabo asondelene nabo ngokulawulwa kombuso yidlanzana.Le nhlangano ifuna umqulu wayo wamakhasi angu-175, ukuthi ufakwe ePhalamende ngaphambi kokuthi kube nesiphakamiso sokungabethembi ubuholi bukaZuma. Izolo iPhamamende linqabile ukuphumela obala ukuthi kuzokwenzekani ngalo mqulu.Okhulumela iPhalamende uMnuz Moloto Mothapo, uthe uSomlomo wePhalamende uzowubheka umqulu ngaphambi kokuthi anqume ukuthi kuzokwenzekani.UMoloto uthe izinto eziphakanyiswa yi-Outa emqulwini wayo zithinteka nasophenyweni oluzimele ngokulawulwa kwamandla ombuso yidlanzana.Uthe ikomiti lezokuThutha, elamaBhizinisi kaHulumeni, ezokuMbiwa Phansi nezaseKhaya, ayaphenya ngezinsolo zokulawulwa kwamandla ombuso yidlanzana. Okumele sikugcizelele wukuthi izinto eziphakanyiswayo iPhalamende vele liyazisebenza, kusho uMothapo.