KULINDELEKE ukuthi wehle ngenani eliphezulu uphethiloli ngoJulayi kuleli njengoba amananini awoyela emhlabeni engaguquki. Umhlaziyi wezomnotho ozimele, uMnuz Dawie Roodt, ngoMsombuluko uthe ulindele ukuthi uphethiloli nodizili kwehle ngo-60 cents ilitha ngenyanga ezayo. Irandi lisayibambe kahle uma liqhathaniswa nedollar, ikakhulukazi engxenyeni yokuqala kaJuni ngaphezu kobuhixihixi obebukukhona kwezombusazwe kuleli. Isikhulu esiphezulu senkampani eluleka abantu ngezikweletu, iDebt Rescue, uMnuz Neil Roets, nokho uthe injabulo yabantu bakuleli ingase ibe eyesikhashana uma izinkampani &nbsp;ezibhekelela isimo sezimali kuleli zithi izikweletu zethu zisesimweni esibi. Lokhu kungaba nomthelelea omubi emandleni erandi uma liqhathaniswa nedollar, nokungaholela ekutheni linyuke inani likawoyela uma uwuthenga ngerandi, usho kanje. Uthe ngaphandle kukawoyela, izwe laseNingizimu Afrika lisalengela kwinzika mnotho, ezoba nomthelela nakumanani okudla uma lingangena kuyona. &nbsp; Abantu bakuleli bangaphansi kwenkulu ingcindezi kwazise kuyimanje bakweleta uR1.66 trillion uma behlanganiswe bonke, kusho yena.