UPHINDE wangavela phambi kwekomiti lasephalamende lomnyango wezaseKhaya owayengungqongqoshe walo mnyango uMnuz Malusi Gigaba nosengungqongqoshe wawo uSolwazi uHlengiwe Mkhize.&nbsp; NgoLwesibili ekuseni uMnuz Gigaba noSolwazi Mkhize bekulindeleke ukuthi bazochazela ikomiti kabanzi ngokunikezwa kwabakwaGupta ubuzwe bakuleli. UGigaba ubizwa yileli komiti nje, kamuva kube nemibiko yokuthi waziba imiyalelo yesikhulu somnyango esasimazisa ukuthi abomndeni wakwaGupta abakakulungeli ubuzwe bakuleli.&nbsp; NgoLwesibili uSihlalo wekomiti uMnuz Lemias Mashile uthe uMkhize uxolisile wathi ngeke akwazi ukuba khona ngoba uzobe engekho kuleli.&nbsp; &quot;Nokho uveze ukuthi kuzoba khona ozobamba isikhala sakhe, okube nguFaith Muthambi kodwa naye futhi uxolisile wathi ngeke abe khona ngenxa yezinye izinhlelo ezimubambile,&quot; kusho uMashile obezwakala ukuthi unengekile.&nbsp; Uqhube waveza ukuthi uGigaba, osengungqongqoshe weziMali kuleli, naye uxoliselwe ngomkhulumelayo ephalamende wathi ngeke abekhona ngenxa yezinye izinhlelo amatasa nazo.&nbsp; Isikhulu esiphezulu somnyango uMnuz Mkhuseli Apleni ubekhona kulokhu ephelezelwa ezinye izikhulu zomnyango ngemuva kokungabibikho ngesonto eledlule.&nbsp; Amalungu ekomiti lomnyango wezaseKhaya ephalamende avela kumaqembu aphikisayo azwakalise ukunengeke nawo ngokuthi ungqongqoshe ubengekho.&nbsp;