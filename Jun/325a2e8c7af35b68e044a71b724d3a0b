EMUVA kokuzalwa isabambene impi yomhlaba yokuqala, uNksz Getrude Buthelezi usezibone ngokwanele izinxushunxu zomhlaba. Umuntu omdala ugajwe wusizi ngesikhathi uSomlomo wesiShayamthetho saKwaZulu-Natal, uNksz Lydia Johnson, emumangaza ngokugubha usuku lwakhe lokuzalwa eNtuzuma, izolo. UNksz Johnson, uhalalisele uNksz Buthelezi ngokufinyelela eminyakeni ewu-101 wathi iyamumangaza indlela asewumqemane ngayo uNksz Buthelezi. Naye uthe uzimisele ukuthi ahlale emuhle futhi eqine njengaye eminyakeni ezayo uma esegugile.Umndeni, omakhelwane, amalungu e-ANC kwi-ward yakhe, namalungu e- ANC Women s League, ancome igalelo likaNksz Buthelezi, ishoshozela lomphakathi, ngokuba ngomunye osebe yilungu le-ANC isikhathi eside kakhulu esifundazweni.UNksz Buthelezi usukume ngo-mdlandla waqala ingoma yokubonga kwabakade behambele umcimbi. Ngibonga uNkulunkulu ngalesi sibusiso, yize sengimdala kangaka kodwa angiginqi nelilodwa iphilisi. Awukho umjovo engiwusebenzisayo futhi alikho ikhambi lokuphila engilisebenzisayo. Kungumusa kaNkulunkulu ukuthi ngikwazi ukuphila olunye usuku. Uchiphize izinyembezi ngesikhathi enikezwa igilosa nezinye izipho.