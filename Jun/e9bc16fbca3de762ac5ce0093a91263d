INDODANA kaMengameli Jacob Zuma, uDuduzane, nomndeni wakwaGupta ngabanye babantu okulindeleke ukuthi babizwe bazochaza uma kwenziwa uphenyo ngezinsolo zenkohlakalo e-Eskom. ObenguSihlalo webhodi yakwa-Eskom, uDkt Ben Ngubane, noMnuz Brian Molefe kuthiwa basohlwini lofakazi, ongqongqoshe abalindele ukubahlohla imibuzo. Izolo ikomiti lamabhizinisi kahulumeni lithe lizodinga isikhathi esingaphezu kwenyanga ukuze lingene ligxile ezinsolweni zokuth i-Eskom ibisilawulwa abakwaGupta.Uphenyo lwePhalamende luzohamba lufike nakulowo oke waba nguSihlalo wakwa-Eskom, uMnuz Zola Tsotsi, ibamba likaSihlalo, uMnuz Zethembe Khoza, nalowo owake waba yisikhulu esiphezulu, uMnuz Matshela Koko, noMnuz Collin Matjila.Ezinye izikhulu ezizobizwa nguNksz Anoj Singh, Nkk Suzanne Daniels noNkk Elsie Pule.Amalungu ePhalamende athi uNgqongqoshe uNksz Lynne Brown nePhini lakhe, uMnuz Ben Martins, kumele nabo beze bazothula ubufakazi.UNgubane usanda kwesula ebhodini ngemuva kokuphambana ngemibono noNksz Brown mayelana nokuthi ngubani okumele ahole -Eskom.I-ANC ithi uNgubane kumele athwale icala mayelana nezinkinga ze-Eskom.UNgubane utshele i-Independent Media ukuthi yena noMolefe bekuphunywe nabo iqhubu ngoba nakhu besondelene noMengameli Jacob Zuma, wathi bangabagilwa zombango wangaphakathi kwi-ANC.i-DA iphakamise ukuthi ikomiti lifake noDuduzane, uMnuz Atul noAjay Gupta ohlwini lofakazi.Izolo ibamba likaSihlalo wekomiti, uNkk Zukiswa Rantho, uluvumile uhlu lofakazi oluhlanganiswayo. Sizowafaka amagama abakwaGupta noDuduzane. Uthe banelungelo lokubizela esigcawini noma ngubani.Ilungu le-DA, uNkk Natasha Mazzone, uthe bayakwamukela ukufakwa kukaDuduzane namalungu omndeni wakwaGupta ohlwini lofakazi.