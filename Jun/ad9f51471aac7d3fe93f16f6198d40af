ELAKULELI selikuvalile ukudayiswa kwezinkukhu eziphilayo ezweni lonke ukuze kunqandeke ukusabalala kwesifo sezinkukhu i-H5N8. Yize sekubikwe ukuqubuka kwalesi sifo kodwa ngokombiko ophuma kuhulumeni ngoMsombuluko, akukabikwa muntu osehlaselwe yilesi sifo. Ukuhanjiswa kwamanye amazwe kwenyama yenkukhu, nenkukhu ephilayo kuzoqhubeka, kuye ngokuthi lawo mazwe athenga le nyama asayifuna yini. Ngokwesitatimende esikhishwe uMnyango wezoLimo siveza ukuthi izigameko ezisabikiwe zabantu abathelelekile ngomkhuhlane i-H5N8. Abantu abasebenza ngezinyoni zasendle, uma bebona ukuthi iyagula noma beyithola isifile kumele bazivikele futhi bageze izandla ngamakhemikhali avikela izifo, kuchaza isitatimende.Bathe inyama esanda kuhlatshwa ikulungele ukudliwa njengoba amadela ehlatshwe kuwo ehloliwe ngokucophelela.Elakuleli libike ngokubheduka kwalesi sifo esitholakale kule nyanga kwelinye lamapulazi eMpumalanga, lapho izinyoni ezibalelwa ku-5 000 zitholwe zifile ngenxa yalesi sifo.