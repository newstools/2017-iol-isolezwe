SICHITHIWE isicelo sebheyili ebesifakwe ngowesilisa osolwa ngokubulala umsebenzi wakwa-Eskom uNksz Thembisile Yende. NgoLwesine inkantolo yemantshi eSprings, eGoli, ichithe isicelo sebheyili ebesifakwe nguDavid Ngwenya (44), obesebenza noThembisile kwa-Eskom.&nbsp;NgoLwesine enkantolo abameli baNgwenya badalule ukuthi ubabikele ukuthi uthintwe abomndeni baThembisile bemazisa ukuthi bayazi uhlala kuphi nokuthi izingane zakhe zifunda kuziphi izikole.&nbsp;Umndeni kaThembisile ukuphikile nokho lokhu wathi awukaze uxhumane nomsolwa. Ekuqaleni kwaleli sonto abashushisi bebazise inkantolo ukuthi umsolwa uyingxenye yeqembu labantu abasebenza ngecopper, kanti bebesaba ukuthi umufi kukhona azokudalula kubaphathi bakwa-Eskom ngomsebenzi abawenzayo.&nbsp;UNgwenya uzophinde avele enkantolo ngoJulayi 17.&nbsp;