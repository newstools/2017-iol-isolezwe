INKANTOLO enkulu eGauteng ngoLwesithathu ikhiphe umyalelo wokuthi izikole zikahulumeni kuzomele ziyeke ukuqhakambisa inkolo eyodwa kunezinye ezikhona kuleli.&nbsp; IJaji uMnuz Willem van der Linde ngoLwesithathu likhiphe lo myalelo ngesikhathi linquma ngesicelo esasifakwe yi-Organisation for Religious Education and Democracy (OGOD).&nbsp; &quot;Sekunqunyiwe ukuthi kuwubukela phansi amalungelo abantu kuleli ukuthi isikole sikahulumeni noma othisha abakuso bagqugquzele inkolo eyodwa, kushaywe ngesithende ezinye,&quot; kusho iJaji.&nbsp; Ngenyanga edlule i-OGOD ifake isicelo enkantolo sokuthi inqume odabeni lokubusa kwenkolo eyodwa ezikoleni zikahulumeni kuleli. I-OGOD ibikhalaza ngokuthi ukuqhakanjiswa kwenkolo eyodwa esikoleni sikahulumeni kucindezela ilungelo lokulingana, elenkolo, ngokunjalo nelenkululeko yokuzikhethela inkolo.&nbsp; UVan der Linde uthe bakhathazekile ngezikole zikahulumeni eziqhakambisa inkolo eyodwa.&nbsp; UReverend Kenneth Meshoe we-African Christian Democratic Party ephawula ngesinqumo senkantoko sokuchitha ukuqhakanjiswa kwenkolo eyodwa ezikoleni zikahulimeni. VIDEO: Lindi Masinga/ANA &quot;Sinqume ukuthi asikho isikole, noma isigungu esengamele isikole, okumele sithi isikole sihambisana nenkolo eyodwa,&quot; kusho uVan der Linde.&nbsp; I-OGOD ibifake lesi sicelo ikhalaza ngezikole ezingu-6, okubalwa kuzo iLaerskool Randhart, Laerskool Baanbreker, Laerskool Garsfontein, Ho&euml;rskool Linden, Ho&euml;rskool Oudtshoorn ne-Oudtshoorn Gimnasium.&nbsp; African News Agency