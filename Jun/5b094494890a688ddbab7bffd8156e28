IZIHIBE nezingqinamba ahlangabezana nazo empilweni zamgqugquzela ukuthi azikhandle kukho konke akwenzayo umfundi wasePhoenix othole ithuba lokuya kofunda eGermany. UCayle Sanelisiwe Mboto (21), uthole umfundaze wokuya eGermany emuva kokwenza kahle ezifundweni zePublic Relations and Communication Management onyakeni wakhe wokuqala. Lo mfundi owenza unyaka wesibili eDurban University of Technology eseMgungundlovu, uthe ukushonelwa abazali kwenza odadewabo nabafowabo, abangamawele bathathe indawo yabo, bamkhulisa ngoba wayesemncane. Ziningi izingqinamba abahlahlangabenzana nazo kodwa ngibabonga kakhulu abangenzela kona ngoba siyazi ukuthi akulula ukukhulisa ingane yentombazane, kusho uCayle. Uthe enza u-matric wafisa ukwenza izifundo zobuntatheli kodwa kwabhuntsha lokho ethola ukuthi akenzanga kahle esifundweni seMaths kwashabalalisa amathuba akhe okuyongena eRhodes University lapho ayesethole khona isikhala. Akubanga mnandi ngoba ngaphenduka inhlekisa kontanga bami kodwa lokho akuzange kungiqede amandla ngoba ekhaya bangipha ithuba lokuyozama ukukhuphula amamamaki ami eMaths.&quot;Uthe waphinda wayifeyila base bemhlalisa phansi bemtshela ukuthi ayisekho imali yokumqhubeza esikoleni. Lokho kwangiphoqa ukuthi ngithole umsebenzi ukuze ngiqongelele imali yokuzibhalisa esikoleni, ngenze ezinye izifundo hhayi ezobuntatheli. Ngathola umsebenzi emaCall Centre ahlukene, ngibeka * -R1 500 ngenyanga kwaze kwaphela unyaka. Ngangicele uxhaso laNSFAS, ngisho ngangizibekele enye imali. Ngenhlanhla ngathathwa, ngasebenza ngokuzikhandla ukuze ngiphase ngamalengiso.&quot; Ukuzimisela kwakhe uthe kumsebenzile ngoba uthole o-A abawu 8 ezifundweni eziwu-10. Esikoleni kunohlelo lokushintshana ngabafundi, ngaba nenhlanhla kwakhethwa mina emkhakheni engingaphansi kwawo. Lokho kungikhombisile ukuthi ukusebenza ngokuzikhandla kunomvuzo omuhle ekugcineni.&quot;UCayle uzofulathela elakuleli ngesonto elizayo.