LIHLEHLISELWE uLwesine (Julayi 6) icala lomholi we-Economic Freedom Fighters uMnuz Julius Malema.&nbsp; UMALEMA uvele isikhashana enkantolo yemantshi eNewcastle, KwaZulu-Natal ngaphambi kokuhlehliswa kwecala abhekene nalo elimayelana nokuyalela amalungu eqembu lakhe ukuthi athathe umhlaba okungesiwo owawo. NgoMsombuluko i-EFF ishicilele isitatimende iqinisekisa ukuthi uMalema usesolwa ngecala lokukhuthaza abantu ukuthi baphule umthetho.&nbsp; Ummeli kaMalema, uTumi Mokoena okade esenkantolo ngeledlule ngezinsolo zokuzama ukubulala, ucele ukuthi lihlehliswe icala ngoba kukhona isicelo abasidlulisele enkantolo eNkulu ngalo lolu daba.&nbsp; Uthe esinye isizathu sesicelo sabo ukuthi bathole idokodo likaMalema ngoMeyi, ekubeni iNPA yayithembise ukubanika ngoFebruwari.&nbsp;Ngemuva kokuvumelana kwezinhlangothi zombili, imantshi uTheunis Christiaan Lotter Colditz ube esevuma ukuthi icala lihlehliselwe uLwesine. Uthe uma uMalema engaveli enkantolo ngoLwesine, leli cala lizohlehliselwa inyanga kaSepthemba.&nbsp;UMalema uzidonsele amanzi ngomsele ngoNovemba nyakenye etshela abalandeli bakhe ukuthi abawuthathe umhlaba 'ngoba sebehluleile ukuninikeza wona,' ngemuva kokuvela kule nkantolo.&nbsp;&quot;Uma lokho kuzochaza ukuthi nizoya ejele, akwenzeke. Angilisabi ijele mina uma sikhuluma ngalo mhlaba, ngisaba ijele uma ngizoboshelwa inkohlakalo. Angifuni ukuboshelwa inkohlakalo, kodwa ngingaboshelwa umhlaba,&quot; kusho uMalema ekhuluma nabalandeli bakhe.&nbsp; IOL