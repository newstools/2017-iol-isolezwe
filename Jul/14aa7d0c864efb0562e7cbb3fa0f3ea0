KUSHONE abantu abangu-18 kushayisana itekisi neloli engozini enyantisa igazi eyenzeke emgwaqeni uBadplaas Road, ngaseMachadodorp, eMpumalanga ngoLwesibili ekuseni. Le ngozi ilandele enye edlule nabesifazane abangu-6 ngoMsombuluko eBloemfontein kushayisana ibhasi neloli. Okhulumela abezimo eziphuthumayo i-ER24 uMnuz Russel Meiring uthe bafike endaweni yesigameko itekisi liphaphalazele eceleni komgwaqo, iloli limile emgwaqeni. &nbsp; Ngenkathi sisondela sithole kunabagibeli abebevaleleke ngaphakathi, abanye bebengaphansi kwetekisi becindezelekile, kusho uMeiring. &nbsp;Abezimo eziphuthumayo basebenzise izinsiza ukuze bakwazi ukukhipha abebevaleleke ngaphakathi nabebengaphansi kwetekisi. Abangu-18 bese befile ngesikhathi bekhishwa, kwathi abangu-14 abebelimele balashelwa endaweni yesigameko. Oyedwa wabebelimele uphuthunyiswe ngendiza esibhedlela iMediclinic Nelspruit. &nbsp; Okwamanje asikakayitholi imininingwano ngembangela yengozi kodwa amaphoyisa afikile endaweni yesigameko ukuzophenya, kusho uMeiring. &nbsp;Kuphele amahora cishe angaphezulu kwangu-8 uvaliwe umgwaqo onguthelawayela uR541 uvalwe amaphoyisa omgwaqo nawe-SAPS abephenya. Izimoto ziphoqeleka ukuthi zingene emgwaqeni omncane oyibhuqu zidlule endaweni yesigameko ngaphambi kokubuyela ku-R541 @IsolezweNews @iol pic.twitter.com/2Kz33bCcdN Fanelesibonge Bengu (@FaneleBengu) July 4, 2017 style=&quot;line-height:1.38;margin-top:0pt;margin-bottom:0pt;text-align: justify;&quot;&gt;&nbsp;Kwesinye isigameko emgwaqeni u-N2 obheke eMgungundlovu, KwaZulu-Natal, &nbsp;kulimale abangu-8 kushayisana izimoto ezinhlanu.