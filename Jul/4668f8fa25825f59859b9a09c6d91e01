OSOSAYENSI sebedalule ukuthi ukuzijabulisa kwamadoda ngenkonzo yasekameleni kwandisa izinsuku zokuphila emhlabeni kuphinde kugweme nezifo okubalwa kuzona nesenhliziyo. Ukuzitika ngocansi kaningana ngeviki kwehlisa ukwenyuka kwe-homocysteine- okuyikhemikhali elisegazini elidala ukuthi umuntu ashaywe yisifo senhliziyo.Lokhu kuvezwe wucwaningo olusanda kukhishwa ngabe Journal of Sexual Medicine. Lungolokuqala ukuveza ukuxhumana phakathi kocansi ne-homocystein.Ongoti bathi izinto ziyehluka uma sekuza kwabesifazane ngenxa yokuthi ukuhalela kwabo akuncikile ekugijimeni kwegazi njengasemadodeni.Bathi amadoda azitika izikhawu eziningi ngocansi, aba negazi eligijima kahle nokuyinto enhle ngoba kuyehlisa kakhulu i-homocystein.Izibalo zakamuva ziveza ukuthi ngonyaka balinganiselwa ku-73 000 ababulawa yisifo senhliziyo eBritain. Sekunesikhathi odokotela benezinsolo zokuthi uma laba bengathokozela ucansi izikhawu eziningana ngesonto, kungasehlisa lesi sibalo. Phambilini ucwaningo oluke lwavela beluphakamisa ukuthi okungcono indoda ayilwenze noma ikabili ngesonto ucansi ukuze imithambo yegazi ingavaleki.Lo mphumela wocwaningo kuze kube yimanje awukaqinisekiswa ngodokotela. - The Daily Mail