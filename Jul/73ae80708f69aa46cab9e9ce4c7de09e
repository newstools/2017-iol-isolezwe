IBHANTSHI ligcwale umoya kumsakazi wesiteshi esingaphansi kweSABC, iLotus FM, uRavi Govendor, obize umengameli Jacob Zuma ngomkhovu ekhasini lakhe kuFacebook.&nbsp; UGovender osakaza uhlelo i-Vinyl Countdown njalo ngoLwesihlanu phakathi kuka-7 no-9, ubhale ekhasini lakhe lapho egcwaneke khona uZuma kodwa wabuye wawususa ngokushesha umbhalo wakhe. NgoMsombuluko imizamo yokuxhumana nokhulumela iSABC, uKaizer Kganyago ngalolu daba ayiphumelelanga kodwa kushaye uLwesibili eseluqinisekile udaba lokuxoshwa kukaGovendor.&nbsp; Ngemuva kokuvulwa kwengqungquthela yemigomo ye-ANC, uGovender kuthiwa ubhale kuFacebook ukuthi ngisanda kuzwa umkhovu uZuma uthula inkulumo ezindabeni, ngisizwile lesi silwane esingafundile sibhidilisha isingisi, ngisho isilima uMugabe sikhuluma kangcono kunaye .Othukutheliswe yilesi senzo ozibiza ngoBejay uthe bazohlela imashi ezolibangisa ezindlini zokusakaza kwaLotus FM beyophoqa ukuthi uGovender akhonjwe indlelaUMnuz Edward Zuma oyindodana kamengameli, esitatimendeni asithumelele abezindaba usigxekile isenzo sikaGovender sokubiza uyise ngomkhovu. Ngithathe isinqumo sokuthi ngikhiphe lesi sitatimende ngemuva kwemiyalezo engiyitholile evela emndenini, abangani, izihlobo namalungu omphakathi aseNingizimu Afrika ngombhalo kaRavi, kusho u-Edward.U-Edward uthe badumele futhi baphoxekile yile nkulumo. Eminyakeni eminingi edlule umndeni uhlale uhlukumezeka ngendlela ubaba adelelwa ngayo abethuli bezinhlelo emisakazweni, izintatheli, ababhali bezingosi nalabo abadwebayo, banake kwesinye isikhathi baze bafake nezinto ezithinta ucansi ngenhloso yokwehlisa isithunzi sikababa, usho kanje.